Anunrnos Lm. x11. 216 201'

At vero Rutulis impar ea pugna videri

Iamdudum, et vario misceri pectora motu;

Tum magis, ut propius cernunt . '¹¹‘ non viribus aequis . ²¹¹

Adiuvat incessu tacito progressus‚'et aram

Suppliciter venerans demisso lumine, Turnus,

Tabentesque genae, et iuvenali in corpore pallor.

Quem simul ac Iuturna soror crebrescere vidit

Sermonem, et vulgi variare labantia corda:

In medias acies, formam adsimulata Camerti,

Cui genus a proavis ingens, clarumque paternae

Nomen erat virtutis, et ipse acerrimus armis;

In medias dat sese acies, haud nescia rerum,

Rumoresque serit varios, ac talia fatur:

Non pudet, o Rutuli, pro cunctis talibus unam

obiectare animam? numerone an viribus aequi

Non sumus?enomnes et Troes, et Arcades , hi sunt.
ἶ* Fatalisque manus infensa Etruria Turno, '¹¹‘

Vix hostem, alterni si congrediamur , habemus.

Ille quidem ad Superos, quorum se devovet aris,

succedet fama, vivusque per ora feretur:

Nos, patria amissa , dominis parere superbis

Cogemur, qui nunc lenti consedimus armis.

Talibus incensa est iuvenum sententia dictis,

Iam magis atque magis; serpitque per agmina murmur.

Ipsi Laurentes mutati, ipsique Latini.

Qui sibi iam requiem pugnae rebusque salutem

Sperabam, nunc arma volunt, foedusque precantur

Infectam, et Turni sortem miserantur iniquam.


aunnrnos mn. vr. 159 9

It comes, et paribuseeuris vestigia figit.

Multa inter sese vario sermone serebant:

Quem socium exanimem vates, quod corpus humandum
Diceret: atque illi Misenum in litore sicco,

Vt venere, vident indigna morte peremtum:
Misenum Aeoliden, quo non praestantior alter
Aere ciere viros, martemque accendere cantu.
Hectoris hic magni fuerat comeS, Hectora circum
Et lituo pugnae insignis obibat et hasta.

Postquam illum v'ita victor spoliavit Achillea,
Dardanio Aeneae sese fortissimus heros

Addiderat socium, non inferiora sequutus.

sed tum, forte cava dum personat aequora concha,
Demens etÎ‡ cantu vocat in certamina divos,
Aemulus exceptum Triton (si credere dignum est)
Inter saxa virum spumosa immerserat unda.

Ergo omnes magno circum clamore fremebant3
Praecipue pius Aeneas. Tum iussa Sibyllae,

Haud mora, festinant flentes, aramque sepulcri
Congerere arboribus, caeloque educere certant.
Itur in antiquam silvam, stabula alta ferarum:
Procumbunt piceae: sonat icta securibus ilex:
Fraxineaeque trabes, cuneis et fissile robur
Scinditur: advolvunt ingentes montibus ornos.
Necnon Aeneas opera inter talia primus

Hortatur socios, paribusque accingitur armis:
Atque haec ipse suo tristi cum corde volutat,
Adspectans silvam immensam, et sic voce precatur:


Anuzrnos Lm. xr. 663 183

Feminea exsultant lunatis agmina peltis.

Quem telo primum, quem postremum, aspera virgo,
Deiicis? aut quot humi morientia corpora fundis?
Eunefini Clytio primum patre: cuius apertum
Adversi longa transverberat abiete pectus.
Sanguinis ille vomens rivos cadit, atque cruentam
Mandit humum, moriensque suo·se in vulnere versat.
Tum Lirim Pagasumque superzquorum alter habenas
Suffosso ievolutus equo dum colligit, alter

Dum subit, ac dextram labenti tendit inermem,
Praecipites pariterque ruunt. His addit Amastrum
Hippotaden; sequiturque incumbens eminus hasta
Tereaque,H arpalycumque, et Demophoonta, Chromimque:
Quotque emissa manu contorsit spicula virgo,

Tot Phrygii cecidere viri. Procul Ornytus armis
Ignotis‚ et equo venator Iapyge fertur:

Cui pellis latos humeros erepta iuvenco

Pugnatori operit; caput ingens oris hiatus

Et malae texere lupi cum dentibus albis,
Agrestisque manus armat sparus. Ipse catervis
Vertitur in mediis, et toto vertice supra est.
Hunc illa exceptum, neque enim labor agmine verse,
Traiicit, et super haec inimico pectore fatur:
Silvis te, Tyri-hene, feras agitare putasti?
Advenit qui vestra dies muliebribus armis

Verba redarguerit. Nomen tamen haud leve patrum
Manibus hoc referes, telo cecidisse Camillae.
Protinus Orsilochum et Buten, duo maxima Teucrum


CVLEX.

 

AD OCTAVIVM.

Lusimus, Octavi, gracili modulante Thalia3
Atque, ut araneoli, tenuem formavimus orsum:
Lusimus: haec propter Culicis sunt carmina dicta,
Omnis ut historiae per ludum consonet ordo.
Notitiam ducunt voces. Licet invidus adsit.
Quisquis erit culpare iocos Musamque paratus,
Pondere vel culicis levior‚Å∏ famaque feretur.
Posterius graviore sono tibi Musa loquetur
Nostra, dabunt quum maturos mihi tempora fructus,
Vt tibi digna tuo poliantur carmina sensu.
Latonae magnique Iovis genus, aurea proles,
Phoebus erit nostri princeps et carminis auctor,
Te recinente lyra fautor: seu detinet illum
Vnda Chimaereo Xanthi perfusa cruore,
Seu nemus Asteriae, seu qua Parnasia rupes
Hinc atque hinc patula praepandit cornua fronte,
Castaliaeque sonans liquido pede labitur unda.
Vos quoque Pierii laticis decus, ite, sorores
Naiades, celebrare deum plaudente chorea.
Et tn, sancta Pales, ad quam votiva recurrit s
Agrestum bona turba, tibi sit cura canentis '

Aerios nemorum tractus, silvasque virentes:


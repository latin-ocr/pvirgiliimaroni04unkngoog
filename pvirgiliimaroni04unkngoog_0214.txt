208 Ρ. VIRGILII 412

Ipsa manu genetrix Dictaea carpsit ab Ida
Puberibus caulem foliis et flore comantem
Purpureo= non illa feris incognita capris

Gramina, quum tergo volueres haesere sagittae.
Hoc Venus, obscuro faciem circumdata nimbo,
Detulit; hoc fusum labris splendentilms amnem
Inficit, occulte medican23 spargitque salubres
Ambrosiae succos, et odoriferam panaceam.

Fovit ea vulnus lympha longaevus Iapis

Ignorans: subitoque omnis de corpore fugit
Quippe dolorss omnis stetit imo vulnere sanguis.
Iamque sequuta manum, nullo cogente, sagitta
Excidit, atque novae rediere in pristina vires.
Arma citi properate viro! quid statis? Iapis
Conclamat, primusque animos accendit in hostem.
Non haec humanis opibus, non arte magistra,
Proveniunt: neque te, Aenea, mea dextera servat:
Maior agit deus atque opera ad‘ maiora remittit.
Ille avidus pugnae suras incluserat auro

Hinc atque hinc, oditque moras, hastamque coruscat.
Postquam habilis lateri clipeus loricaque tergo est,
Ascanium fusis circum complectitur armis, '
Summaque per galeam delibans oscula fatui-t
Disce, puer, virtutem ex me, verumque laborem;
Fortunam ex aliis. Nunc te mea dextera bello
Defensum dabit, et magna inter praemia ducet.
Tu facito, mox quum matura adoleverit aetas,

Sis memor, et te, animo repetentem exempla tuorum,

 


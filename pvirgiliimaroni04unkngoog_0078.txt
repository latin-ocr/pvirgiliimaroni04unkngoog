72 1³.v1n011.11 131

Sed mea me virtus, et sancta oracula divfim,
Cognatique patrea, tua terris didita fama,
Coniunxere tibi, et fatis egere volentem.
Dardanus, Iliacae primus pater urbis et auctor',
Electra, ut Graii perhibent , Atlantide cretus,
Advehitur Teucrost, Electram maximus Atlas
Edidit, aetherios humero qui sustinet orbes.
Vobis Mercurius pater est, quem candida Maia
Cyllenae gelido conceptum vertice fudit.
At Maiam, auditis si quidquam credimus, Atlas,
Idem Atlas generat, caeli qui sidera tollit.
Sic genus amborum scindit se sanguine ab uno.
His fretus non legatos , neque prima per artem
Tentamenta tui pepigi: me, me ipse, meumque
Obieci capnt, et supplex ad limina veni.
Gens eadem, quae te, crudeli Daunia bello
Insequitur; nos si pellant, nibil afore credunt,
Quin omnem Hesperiam penitus sua subiuga mittant,
Et mare, quod supra, teneant, quodque adluit infra.
Accipe, daque fidem. Sunt nobis fortia bello
Pectora, sunt animi, et rebus spectata iuventus.
Dixerat Aeneas. Ille οε, oculosque loquentis
Iam dudum , et totum lustrabat lumine corpus.
Tum sic pauca refert: Vt te, fortissime Teucriim,
Accipio adgnoscoque libens! ut verba parentis,
Et vocem Anchisae magni, vultumque recordor!
‘Nam memini Hesionae visentem regna sororis

Laomedontiaden Priamum, Salamina petentem,


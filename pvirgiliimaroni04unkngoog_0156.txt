150 P. vlnerum 691

Vni odiisque viro telisque frequentibus instant.
Ille, velut rupes, vastum quae prodit in aequor,
Obvia ventorum furiis expostaque ponto,

Vim cunctam atque minas perfert caelique marisque:
Ipsa immota manet. Prolem Dolichaonis Hebrum
Sternit humi , cum quo Latagum Palrnumque fugacem:
Sed Latagum saxo atque ingenti fragmine montis
Occupat os ‘faciemque adversam: poplite Palmum
Succiso volvi segnem sinit; armaque Lauso ’

Donat habere humeris, et vertice figere cristas.
Nec non Euanthen Phrygium, Paridisque Mimanta
Aequalem comitemque: una quem nocte Theano

In lucem genitori Amyco dedit, et face praegnans
Cisseis regina Parim: Paris urbe paterna

Occubat3 ignarum Laurens habet ora Mimanta.

Ac· velut ille canum morsu de montibus altis
Actus aper, multos Vesulus quem pinifer annos
Defendit, multosve palus Laurentia, silva

Pastas arundinea, postquam inter retia ventum est,
Substitit, infremuitque ferox, et inhorruit armos;
Nec cuiquam irasci propiusve accedere virtus;

Sed iaculis tutisque procul clamoribus instant:

Ille autem impavidus partes cunctatur in omnes,
Dentibus infrendenS, et tergo decutit hastas.

Haud aliter, iustae quibus est Mezentius irae,

Non ulli est animus stricto concurrere ferro:
Missilibus longe, et vasto clamore lacessunt.
Venerat antiquis Corythi de finibus Acron,


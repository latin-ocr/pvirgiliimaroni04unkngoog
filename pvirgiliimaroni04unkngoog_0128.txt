122 P.v1ncrn11 747

Fit sonus: ingenti concussa est pondere tellus.

Collapsos artus atque arma cruenta cerebro

Sternit humi moriens: atque illi partibus aequis

Huc caput atque illuc humero ex utroque pependit.

Diffugiunt versi trepida formidine Troes:

Et, si continuo victorem ea cura subisset,

Rumpere claustra manu sociosque immittere portin,

Vltimus ille dies bello gentique fuisset. ·

Sed furor ardentem caedisque insana cupido ·

Egit in adversos.

Principio Falarim, et, succiso poplite, Gygen

Excipit; hinc raptas fugientibus ingerit hastas

In tergus: Iuno vires animumque ministrat .

Addit Halym comitem, et confixa Phegea parma;

Ignaros deinde in muris martemque cientes

Alcandrumque Haliumque Noemonaque Prytani mque:

Lyncea tendentem contra, sociosque vocantem ‚

Vibranti gladio connixus ab aggere dexter

Occupat: huic uno deiectum comminus ictu

Cum galea louge iacuit caput . Inde ferarum

vastatorem Amycum, quo non felicior alter

Vngere tela manu, ferrumque armare venen03

Et Clytium Aeoliden, et amicum Crethea Musis;

Crethea Musarum comitem, cui carmina semper

Et citharae cordi, numerosque intendere nervis:

Semper equos ‚ atque arma viriim , pugnasquecanebat.
Tandem ductores, audita caede suorum ,

Conveniunt Teucri, Mnestheus acerque Serestum


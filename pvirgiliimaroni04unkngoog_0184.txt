178 ι’. Vnicum 523

Armorumque dolis3 quam densis frondibus atrum
Vrget utrimque latus; tenuis qua semita ducit ,
Angustaeque ferunt fauces aditusque maligni.
Hanc super in speculis summoque in vertice montis
Planities ignota iacet, tutique receptus3
Seu dextra laevaque velis occurrere pugnae,
Sive instare iugis‘, et grandia volvere saxa.
Huc iuvenis nota fertur regione viarum,
Adripuitque locum, et silvis insedit iniquis.
Velocem interea superis in sedibus Opim,
Vnam ex virginibus sociis sacraque caterva,
compellabat, et has tristes Latonia voces
Ore dabat: Graditur bellum ad crudele Camilla,
Ο vir-go, et nostris nequidquam cingitur armis,
Cara mihi ante alias. Neque enim novus iste Dianae
Venit amor, subitaque animum dulcedine movit.
Pulsus ob invidiam regno viresque superbas
Priverno antiqua Metabus quum excederet urbe ,
Infantem, fugiens media inter proelia belli,
Sustulit exsilio comitem, matrisque vocavit
Nomine Casmillae, mutata parte, Camillam .
Ipse, sine prae se portans, iuga longa [ietebat
Solorum nemorum3 tela undique saeva premebant,
Et circumfuso volitabant milite Volsci.
Ecce, fugae medio summis Amasenus abundans
spumabat ripis3 tantus se nubibus imber
Ruperat. Ille, innare Pax-ans, infantis amore
Tardatur, caroque oneri timet. Omnia secum


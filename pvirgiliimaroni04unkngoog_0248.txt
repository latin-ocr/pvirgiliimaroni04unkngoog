242 cvnzx. 303

Argolicis Phrygios torva feritate repulsos,

Ο quis non repetat talis divortia belli,

Quae Troes videre, viri videreque Graii?
Teucria quum multo manaret sanguine tellus,

Et Simois, Xanthique liquor; Sigeaque, propter,
Litora quum Troas, saevi ducis Hectoris ira,
Videre in classes inimica mente Pelasgas
Vulnera, tela, neces, ignes inferre paratos.

Ipsa iugis namque Ida patens frondentibuS, ipsa
Ida faces altrix cupidis praebebat alumnis,
Omnis ut in cineres Rhoetei litoris ora

Classibus ambustis flamma superante daretur.
Hinc erat oppositus contra Telamonius heros,
Obiectoque dabat clipeo certamina; et illinc
Hector erat, Troiae summum decus: acer uterque,
Fulmineus caelo veluti fragor editus alto:
Ignibus hic taedisque furens, si classibus Argos
Eripiat reditus: ille at vulcania ferro

Vulnera protectis depellere navibus instat.

Hoc erat Aeacides alter laetatus honore,
Dardaniaeque alter fuso quod sanguine campis
Hectoreo victor lustravit corpore Troiam.

Rursus acerba fremunt ,Parishunc quod letat ,et huius
Alma dolis Ithaci virtus quod concidit icta.

Huic gerit aversos proles Laertia vultus,

Et iam Strymonii Rhesi victorque Dolonis
Palladio laetatur ovans, rursumque tremiscit

Iam Ciconas , iam rursum atroces Laestrygonas horret.


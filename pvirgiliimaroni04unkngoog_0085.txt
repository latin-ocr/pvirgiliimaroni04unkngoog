Anunrnos un. v111. 327 79

Et belli rabies, et amor successit habendi.

Tum manus Ausonia et gentes venere Sicanae3
Saepius et nomen posuit Saturnia tellus.

Tum reges, asperque immani corpore Thybris3

A quo post Itali fluvium cognomine Thybrim
Diximus; amisit verum vetus Albula nomen.

He pulsum patria, pelagique extrema sequentem,
Fortuna omnipotens et ineluctabile fatum

His posuere locis; matrisque egere tremenda
Carmentis nymphae monita, et deus auctor Apollo.
Vix ea dicta: dehinc progressus monstrat et aram,
Et Carmentalem Romano nomine portam ⁹
Quam memorant, nymphae priscum Carmentis honorem ,
Vatis fatidicae; cecinit quae prima futuros
Aeneadas magnos, et nobile Pallanteum.

Hinc lucum ingentem, quem Romulus acer Asylum
Rettulit, et gelida monstrat sub rupe Lupercal,
Parrhasio dictum Panos de more Lycaei.

Nec non et sacri monstrat nemus Argileti,
Testatnrque locum, et letum docet hospitis Argi.
Hinc ad Tarpeiam sedem et Capitolia ducit,
Aurea nunc, olim silvestribus horrida dumis.

Iam tum relligio pavidos terrebat agrestes

Dira loci; iam tum silvam saxumque tremebant.
Hoc nemus, hunc, inquit, frondoso vertice collem,
Quis deus , incertum est, habitat deus: Arcades ipsum
Credunt se vidisse Iovem, quum saepe nigrantem
Aegida concuteret dextra, nimbosque cieret.


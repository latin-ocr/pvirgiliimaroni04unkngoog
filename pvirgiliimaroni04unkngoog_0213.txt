Autumno ιη. 111. 384 207

Interea Aenean Mnestheus et fidus Achates
Ascaniusque puer castris statuere cruentum,
Alternos longa nitentem cuspide gressus.

Saevit, et infracta luctatur arundine telum
Eripere, auxilioque viam, quae proxima, poscit:
-Ense secent lato vulnus, telique latebram
Resciudant penitus, seseque in bella remittant.
Iamque aderat Phoebo aute alios dilectus Iapis
Iasides: acri quondam cui captus amore

Ipse suas artes , sua munera, laetus Apollo
Augurium citharamque dabat celeresque sagittas.
Ille, ut depositi proferret fata parentis,

Scire potestates herbarum usumque medendi
Maluit, et mutas agitare inglorius artes.

Stabat acerba fremens, ingentem nixus iu hastam
Aeneas, magno iuvenum et maerentis Iuli
concursu, lacrymis immobilis. Ille retorto
Paeonium in morem senior succinctus amictu,
Multa manu medica Phoebique potentibus herbis·
Nequidquam trepidat, nequidquam spicula dextra
Sollicitat, prensatque tenaci forcipe ferrum.
Nulla viam fortuna regit; nihil auctor Apollo
subvenit: et saevus campis magis ac magis horror
crebrescit , propiusque malum est . Iam pulvere caelum
Stare vident: subeunt equites, et spicula castris
Densa cadunt mediis. It tristis ad aethera clamor
Bellantum iuvenum, et duro sub Marte cadentum.
Hic Venus, indigno nati concussa dolore,


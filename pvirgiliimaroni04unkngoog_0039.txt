Anunrnos ΜΒ. vr. 831 33

Ne, pueri, ne tanta animis adsuescite bella:

Neu patriae validas in viscera vertite vires.
Tuque prior, tu parce, genus qui ducis Olympo:
Proiice tela manu, sanguis meus.

Ille triumphata Capitolia ad alta Corintho

Victor aget currum, caesis insignis Achivis.

Eruet ille Argos, Agamemnoniasque Mycenae,
Ipsumque Aeaciden, genus armipotentis Achillen
Vltus avos Troiae, templa et temerata Minervae.
Quis te, magne Cato, tacitum , aut te ‚ Cosse, relinquat?
Quis Gracchi genus, aut geminos, duo fulmina belli,
Scipiadas, cladem Libyae, parvoque potentem
Fabricium3 vel te sulec, Serrane, serentem?

Quo fessum rapitis, Fabii? tu Maximus ille es,

’ 'Vnus qui nobis cunctando restituis rem.

Excudent alii spirantia mollius aera,

’Credo equidem, vivos ducent de marmore vultus;
Orabunt caussas melius, caelique meatus
Describent radio, et surgentia sidera dicent:

Tu regere imperio populos, Romane, memento;
Hae tibi erunt artes; pacisque imponere morem,
Parcere subiectiS, et debellare superbos.

Sic pater Anchises, atque haec mirantibus addit:
Adspice, ut insignis spoliis Marcellus opimis
Ingreditur, victorque viros supereminet omnes!
Hic rem Romanam, magno turbante tumultu,
Sistet‚ eques sternet Poenos, Gallumque rebellem,

'leniaque arma patri suspendet capta Quirinp.

 


90 P. vrnarnrr 635

Nec procul hinc Romam, et raptas sine more Sabinas
Consessu caveae, magnis Circensibus actis,
Addiderat, subitoque novum consurgere bellum
Romulidis, Tatioque seni, Curibusque severis.
Post idem, inter se posito certamine, reges
Armati Iovis ante aram, paterasque tenentes,
Stabant, et caesa iungebant foedera porcat·
Romuleoque recens horrebat regia culmo.⁸
Haud procul inde, citae Metium in diversa quadrigae.
Distulerant, (at tu dictiS, Albane, maneresl)
, Raptabatque viri mendacis viscera Tullus
Per silvam, et sparsi rorabant sanguine vepres.
Nec non Tarquinium eiectum Porsena iubebat
Accipere, ingentique urbem obsidione premebat:
Aeneadae in ferrum pro libertate ruebant.
illum indignanti similem, similemque minanti
Adspiceres; pontem auderet quia vellere Cocles,
Et fluvium vinclis innaret Cloelia ruptis. ,
In summo custos Tarpeiae Manlius arcis
Stabat pro templo, et Capitolia celsa tenebat.
Atque hic auratis volitans argenteus anser
Porticibus Gallos in limine adesse canebat:
Galli per dumos aderant, arcemque, tenebant,
Defensi tenebris et dono noctis opacae.
Aurea caesaries ollis, atque aurea vestis;
Virgatis lucent sagulis3 tum lactea colla
Auro innectuntur; duo quisque Alpina coruscant
Gessa manu, scutis protecti corpora longis.


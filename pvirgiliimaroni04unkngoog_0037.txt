Anmzmos un. v1. 775 31

Haec tum nomina erunt , nunc sunt sine nomine terrae.
Quin et avo comitem sese Mavortius addit
Romulus; Assaraci quem sanguinis Ilia mater
Educet. Viden’ ut geminae stant vertice cristae,
Et Pater ipse suo Superum iam signat honore?
En, huius, nate, auspiciis illa inclyta Roma¹
Imperium terris, animos aequabit Olymp0,
Septemque una sibi muro circumdabit arces,

Felix prole virum: qualis Berecyntia Mater
Invehitur curru Phrygias turrita per urbes,

Laeta deiim partu, centum complexa nepotes,
Omnescaelicolas, omnes supera alta tenentes.

Huc geminas nunc flecte acies: hanc adspice gentem,
Romanosque tuos. Hic Caesar, et omnis Iuli
Progenies, magnum caeli ventura sub axem.

Hic vir, hic est, tibi quem promitti saepius audis,
Augustus Caesar, Divi genus: aurea condet
Saecula qui rursus Latio, regnata per arva
Saturno quondam; super et Garamantas et Indos
Proferet imperium3 iacet extra sidera tellus,
Extra anni solisque vias, ubi caelifer Atlas

Axem humero torquet stellis ardentibus aptum.
Huius in adventum iam nunc et Caspia regna
Responsis horrent divum, et Maeotia tellus,

Et septemgemini turbant trepida ostia Nili.

Nec vero Alcides tantum telluris obivit3

Fixerit aeripedem cervam licet, aut Erymanthi
Pacarit nemora, et Lernam tremefecerit arcu.

,.-,-


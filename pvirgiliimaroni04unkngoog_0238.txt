232 GVLEx. 23

Te tutriee vagus saltus feror inter et antra.
At tu, cui meritis oritur fiducia tantis,
Octavi venerande, meis adlabere coeptis:
Triste Iovis mihi namque canit non pagina bellum,
Phlegra Giganteo sparsa est quo sanguine tellus;
Nec Centaureos Lapithas compellit in enses;
Vrit Erechtheas Oriens non ignibus arces;
Non perfossus Athos, nec magno vincula ponto
Iacta, meo quaerent iam sera yolumine famam3
Non Hellespontus pedibus pulsatus equorum,
Graecia quum timuit venientes undique Persas:
Mollia sed tenui percurrere carmina versu, et
Viribus apta suis Phoebo duce ludere gaudet.
Et tu, sancte puer, memorabere; sic tibi perstet
Gloria perpetuum saecli victura per aevum:
Et te sede pia maneat locus, et tibi sospes
Debita felices numeretur vita per annos,
Grata, bonis lucens· Sed nos ad coepta feramur.
Igneus aetherias iam Sol penetrarat in arces,
Candidaque aurato quatiebat lumina curru,
Crinibus et roseis tenebras Aurora fugarat:
Propulit ut stabulis ad pabula laeta capellas
Pastor, et excelsi montis iuga summa petivit,
Vvida qua patulos velabant gramina colles.
Iam silvis dumisque vagae, iam vallibus abdunt
Corpora; iamque omni nemoris de parte vagantes
Seru pea desertae perrepunt avia rupis.
Tondentur tenero viridantia gramina dente3


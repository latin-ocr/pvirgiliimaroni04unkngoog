CIBIS. 499 267

Tum, qua se medium capitis disqrimen agebat,
Ecce repente, velut patrios imitatus honores,
Punieeam concussit apex in vertice cristam.
At mollis var-ios intexens pluma colores,
Marmoreum volucri vestivit tegmine corpus,
Lentaque perpetuas fuderunt brachia pennas.
Inde alias partes, minioque infecta rubenti
Crura, nova macies obduxit squalida pelli,

Et pedibus teneris ungues adfixit acutos.
Attamen hoc demum miserae suoeurrere paeto
Vix fuerat placida Neptuni coniuge dignum.
Numquam illam posthac oculi videre suorum
Purpureas flavo retinentem vertice vittasÍ¾

Non thalamus Syrio fragrans accepit amomo,
Nullae illam sedes. Quid iam cum sedibus illi?
Quae simul ut sese cano de gurgite velox

Cum sonitu ad caelum stridentibus extulit alis,
Et multum late dispersit in aequora rorem3
Infelix virgo nequidquam a morte recepta
Incultum solis in rupibus exigit aevum,
Rupibus, et scopulis, et litoribus desertis.
Nec tamen hoc ipsum poena sine: namque deum rex,
Omnia qui imperio terrarum millia versat,
Commotus talem ad superos volitare puellam,
Quum pater exstinctus caeca sub nocte lateret,
Illi pro pietate sua (nam saepe nitentum
Sanguine taurorum supplex resperserat aras,
Saepe defun largo decorarat munere sedes)


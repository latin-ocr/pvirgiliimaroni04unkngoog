76 P. vrncrnrr 243

Non secus, ac si qua penitus vi terra dehiscens
Infernas reseret sedes, et regna recludat
Pallida, dis invisa3 superque immane barathrum
Cernatur: trepidant immisso lumine Manes.
Ergo insperata deprensum in luce repente,
Inclusumque cavo saxo, atque insueta rudentem,
Desuper Alcides talis premit, omniaque arma
Advocat, et ramis vastisque molaribus instat.
Ille autem, neque enim suga iam super ulla pericli,
Faucibus ingentem fumum, mirabile dictu ,
Evomit, involvitque domum caligine caeca,
Prospectum eripiens oculis; glomeratque sub antro
Fumiferam noctem commixtis igne tenebris.
Non tulit Alcides animis, seque ipse per ignem
Praecipiti iniecit saltu, qua plurimus undam
Fumus agit, nebulaque ingens specus aestuat atra.
. Hic Cacum in tenebris incendia vana vomentem
Corripuit in nodum complexus, et angit inhaerens
Elisos oculos, et siccum sanguine guttur.
Panditur extemplo foribus domus atra revulsis,
Abstractaeque boves abiurataeque rapinae
Caelo ostenduntur, pedibusque informe cadaver
Protrahitur. Nequeunt expleri corda tuendo
Terribiles oculos3 vultum, villosaque saetis
Pectora semiferi, atque exstinctos faucibus ignes·
Ex illo celebratus honos, laetique minores
Servavere· diem; primusque Potitius auctor,
Et domus Herculei eustos Pinaria sacri,


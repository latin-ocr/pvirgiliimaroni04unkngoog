.32 1â€™.v1RGIL11 803

Nec, qui pampineis victor iuga flectit habenis,
Liber, agens celso Nysae de vertice tigres.

Et dubitamus adhuc virtutem extendere factis?
Aut metus Ausonia prohibet consistere terra?
Quis procul ille autem ramis insignis olivae
Sacra ferens? Nosco crines incanaque menta

Regis Romani3 primam qui legibus urbem
Fundabit, Curibus parvis et paupere terra

Missus in imperium magnum. Cui deinde subibit,
Otia qui rumpet patriae, residesque movebit
Tullus in arma viros, et iam desueta triumphis
Agmina. Quem* iuxta sequitur iactantior Ancus,
Nunc quoque iam nimiupi gaudens popularibus auris .
Vis et Tarquinios reges, animamque superbam
Vltoris Bruti, fascesque videre receptos?

Consulis imperium hic primus saevasque secures
Accipiet: natosque pater, nova bella moventes,
Ad poenam pulchra pro libertate vocabit.
Infelix, utcumque ferent ea facta minores!
Vincet amor patriae, laudumque immensa cupido.
Quin DecioS, Drusosque procul, saevumque securi
Adspice Torquatum , et referentem signa Camillum,
Illae autem, paribus quas fulgere cernis in armis,
,Concordes animae nunc, et dum nocte premuntur,
Heu quantum inter se bellum, si lumina vitae
Attigerint, quantas acies stragemque ciebunt!
Aggeribus socer Alpinis atque arce Monoeci
Descendens, gener adversis instructus Eois.


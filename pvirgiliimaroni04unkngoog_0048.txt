42 ·P.v1R‹;1L11 131

Quae loca, quive habeant homines ‚ ubi moenia gentis ,
VestigemuS, et a portu diversa petamus.

Nunc pateras libate Iovi, precibusque vocate
Anchisen genitorem , et vina reponite mensis.

· Sic deinde effatus frondenti tempora ramo
Implicat‚ et Geniumque loci, primamque deorum
Tellurem, nymphasque, et adhuc ignota precatur
Flumina: tum Noctem , Noctisque orientia Signa,
Idaeumque Iovem , Phrygiamque ex ordine Matrem,
Invocat, et duplices Caeloque Ereboque parentes .
mc Pater omnipotens ter caelo clarus ab alto
Intonuit: radiisque ardentem lucis et auro
Ipse manu quatiens ostendit ab aethere nubem.
Diditur hic subito Troiana per agmina rumor,
Advenisse diem, qno debita moenia condant.
Certatim instaurant epulae, atque omine magno
Crateras laeti statuunt, et vina coronant.

Postera quum prima lustrabat lampade terrae
Orta dies, urbem et fineS, et litora gentis
Diversi explorant: haec fontis stagna Numici,
Hunc Thybrim fluvium , hic fortes habitare LatInoS.
Tum satus Anchisa delectos ordine ab omni
Centum oratores augusta ad moenia regis
Ire iubet, ramis velatos Palladis omne23
Donaque ferre viro, pacemque exposcere Teucris.
Haud mora: festinant iussi, rapidisque feruntur
PassibnS. Ipse humili designat moenia fossa,

Moliturque locum: primasque in litore sedes ,


34 P. vrno1L11 859

Atque hic Aeneas; una namque ire videbat
Egregium forma iuvenem et fulgentibus armis,

Sed frons laeta parum, et deiecto lumina vultu:
Quis, pater, ille, virum qui sic comitatur euntem?
Filius? anne aliquis magna de stirpe nepotum?
Quistrepituscircacomitumlquantuminstarinipso esti
Sed nox atra caput tristi circumvolat umbra.

Tum pater Anchises, lacrymis ingressus obortis:

O gnate, ingentem luctum ne quaere tuorum:
Ostendent terris hunc tantum fata„ neque ultra
Esse sinent. Nimium vobis Romana propago

Visa potens, Superi, propria haec si dona fuissent.
Quantos ille virum magnam Mavortis ad urbem
Campus aget gemitus! vel quae, Tiberine, videbis
Funera, quum tumulum praeterlabere recentem!
Nec puer Iliaca quisquam de gente Latinos

In tantum spe tollet avos: nec Romula quondam·
Vllo se tantum tellus iactabit alumno.

Heu pietas, heu prisca fides, invictaque bello
Dextera! non illi se quisquam impune tulisset
Obvius armato, seu quum pedes iret in hostem ,
Seu spumantis equi foderet calcaribus armos,
Heu, miserande puer! si qua fata aspera rumpas,
Tu Marcellus eris. Manibus date lilia plenis:
Purpureos spargam flores, animamque nepotis

His saltem accumulem donis, et fungar inani
Munere. Sic tota passim regione vagantur

Aeris in campis latis, atque omnia lustrant.


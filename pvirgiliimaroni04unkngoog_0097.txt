Aznrzmos mn. v111. 663 9¹

Hic exsultantes Salios, nudosque Lupercos,
Lanigerosque apices, et lapsa ancilia caelo
Extuderat: castae ducebant sacra per urbem
Pilentis matres in mollibus. Hinc proc'nl addit
Tartareas etiam sedes, alta ostia Ditis;

Et scelerum poenas, et te, Catilina, minaci
Pendentem scopulo, Furiarumque ora trementem3
Secretosque pios: his dantem iura Catonem .

Haec inter tumidi late maris ibat imago

Aurea, sed fluctu spumabant caerula cano;

Et circum argento clari delphines in orbem
Aequora verrebant caudis, aestumque secabant.

In medio classes aeratas, Actia bella,

Cernere erat; totumque instructo marte videres
Fervere Leucaten, auroque effulgere fluctus.

Hinc Augustus agens Italos in proelia Caesar

Cum Patribus, Populoque‚ Penatibus, et magnis Dis,
Stat celsa in puppi: geminas cui tempora flammas
Laeta vomunt, patriumque aperitur vertice sidus.
Parte alia ventis et dis Agrippa secundis

Arduus agmen agenat cni, belli insigne superbum,
Tempora navali fulgent rostrata corona.

Hinc ope barbarica, variisque Antonius armis,
Victor ab Aurorae populis et litore Rubro,
Aegyptum, viresque Orientis, et ultima secum
Bactra vehit; sequiturque (nefas!) Aegyptia coniux .
Vna omnes ruere, ac totum spumare, reductis
Convulsum remis rostrisque tridentibus, aequor.


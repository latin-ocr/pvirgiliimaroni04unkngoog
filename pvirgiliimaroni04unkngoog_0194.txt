188 ι’. v1‘R01L11 803

Hasta sub exsertam donec perlata papillam
Haesit, virgineumque alte bibit acta cruorem.
Concurrunt trepidae comites, dominamque ruentem
Suscipiunt. Fugit ante omnes exterritus Arruns
Laetitia mixtoque metu: nec iam amplius hastae
Credere, nec telis occurrere virginis audet.
Ac velut ille, prius quam tela inimica sequantur,
Continuo in montes sese avius abdidit altos,
Occiso pastore, lupus, magnove iuvenco, ·
Conscius audacis facti, caudamque remulcens
Subiecit pavitantem utem, silvasque petivit;
Haud secus ex oculis se turbidus abstulit Arruns3 ·
contentusque fuga mediis se immiscuit armis.
Illa manu moriens telum trahit: ossa sed inter
Ferreus ad costas alto stat vulnere mucro.
Labitur exsanguis3 labuntur frigida leto
Lumina3 purpureus quondam color ora reliquit.
Tum sic exspirans Accam ex aequalibus unam
Adloquitu13 fida ante alias quae sola Camillae,
Quicum partiri curas; atque haec ita fatur:
Hactenus, Acca soror, potui: nunc vulnus acerbum
· Conficit, et tenebris nigrescunt omnis circum.
Effuge, et haec Turno mandata novissima perfer:
Succedat pugnae, Troianos arceat urbi.
Iamque vale. Simul his dictis linquebat habenas,
Ad terram non sponte fluens. Tum frigida toto
Paullatim exsolvit se corpore, lentaque colla,

. Et captum leto posuit caput, ¹¹¹arma relinquens: '¹‘


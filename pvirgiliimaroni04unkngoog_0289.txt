C ΟΡ Α.

 

Copa Syrissa‚ caput Graia redimita mitella,
Crispum sub crotalo docta movere latus»,

Ebria fumosa saltat lasciva taberna,
Ad cubitum raucos excutiens calamos.

Quid iuvat aestivo defessum pulvere abesse?
Quam potius bibulo decubuisse toro!

Sunt cupae, calices, cyathi, rosa, tibia, chordae,
Et trichila umbriferis frigida arundinibus.

En, et Maenalio quae garrit dulce sub antrO,
Rustica pastoris fistula in ore sonat.

Est et vappa, cado nuper defusa picat0,
Et strepitans rauco murmure rivus aquae:

Sunt et Corycio iunctae de flore corollae,
Sertaque purpurea lutea mixta rosa;

Et quae virgineo libata Achelois ab amne
Lilia vimineis attulit in calathis:

Sunt et caseoli, quos iuncea fiscina siccat3
Sunt autumnali cerea pruna die;

Castaneseque nuces, et suave rubentia mala:
Est hic munda Ceres; est Amor3 est Bromius:

Sunt et mora cruenta, et lentis uva racemis,
Et pendens iunco caeruleus cucumis:


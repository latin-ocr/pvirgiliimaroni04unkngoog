236 -oanx. 135 ⁴

Illas Triptolemi mutavit sulcus aristis.

me, magnum Argoae navi decus, edita pinus
Proceros decorat silvas hirsuta per artus3
Appetit aeriis contingere frondibus astra.
Ilicis et nigrae species, nec laeta cupressus,
Vmbrosaeque patent fagus, hederaeqne ligantes
Brachia, fraternos plangat ne populus ictus.
Ipsae succedunt ad summa cacumina lentae,
Pinguntque aureolos viridi pallore corymbos:
Quis aderat veteris myrtus non nescia fati.

At volucres patulis residentes dulcia ramis
Carmina per varios edunt resonantia cantus.
His suberat gelidis manans e fontibus unda,
Quae levibus placidum rivis sonat acta liquorem;
Et circum geminas avium vox obstrepit aures.
Hinc querulas referunt voces, quis nantia limo
Corpora lympha fovet: sonitus alit aeris echo,
Argutis et cuncta fremunt arbusta cicadis.

At circa fessae passim cubuere capellae
Excelsis subter dumis, quos leniter adflans
Aura susurrantis possit confundere venti.

Pastor, ut ad fontem densa requievit in umbra,
Mitem concepit proiectus membra soporem,
Anxius insidiis nullis; sed lentus in herbis
Securo pressos somno mandaverat artus;

Stratus humi dulcem capiebat corde quietem:
Ni Fors incertos iussisset ducere casus.
Quum solitum volvens ad tempus tractibus isdem


266 crnrs. 471

Florentesque videt iam Cycladas hinc Sporadasque ,
Sunion hinc; statio contra patet Hermionen.
Linquitur ante alias longe gratissima Delos
Nereidum matri et Neptuno Aegaeo-

Prospicit incinctam spumanti litore Cythnon‚
Marmoreamque Paron viridemque adlapsa Donusam,
⁴ Aegiliamque simul, serpentiferamque Seriphum.
Fertur, et incertis iactatur ad omnia ventis:
Cymba velut magnas sequitur quum parvula classes ,
Afer ut hiberno bacchatur in aequore turbo.
Donec tale decus formae venriet aegrae
'Non tulit, et miseros mutavit virginis artus,
Caeruleo pollens coniux Neptunia regne.

Sed tamen et rigidis squamis vestire puellam,
Infidosque inter teneram committere pisces
Nou statuit. Nimium est avidum pecus Amphitrites.
Aeriis potius sublimem sustulit alis,

Esset ut in terris facti de nomine Ciris,

Ciris Amyclaeae formosior ansere Ledae.

Ac velut in niveo tenerae quum primitus ovo
Effigies animantis et internodia membris
Imperfecta novo„ fluitant concreta* colore;

Sic liquido Scyllae circumfusum aequore corpus
Semiferi incertis etiam nunc partibus artus ·
Vndique mutabant, atque undique mutabantur.
Oris honos primum, et multis optata labella,
'Et patulae frontis species, concrescere in unum
Coepere, et gracili mentum producere rostro.


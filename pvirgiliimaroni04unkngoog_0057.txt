autumnos ΜΒ. vrr. 383 51

Dant animos plagae. Non cursu segnior illo
Per medias urbes agitur populosque feroces.
Quin ettam in silvas, simulato numine Bacchi,
Maius adorta nesae, maioremque orsa furorem,
Evolat, et natam frondosis montibus abdit3
Quo thalamum eripiat Teucris, taedasque moretur:
Evoe Bacche, fremens; solum te virgine dignum ,
vociferans: etenim molles tibi sumere thyrsos,
Te lustrare choro, sacrum tihi pascere crinem.
Fama volat: furiisque accensas pectore matres
Idem omnis simul ardor agit, nova quaerere tecta.
Deseruere domos: ventis dant colla comasque.
Ast aliae tremulis ululatibus aethera complent,
Pampineasque gerunt incinctae pellibus hastas.
Ipsa inter medias flagrantem fervida pinum
Sustinet, ac natae Turnique canit hymenaeos,
Sanguineam torquens aciem3 torvumque repente
Clamat: Io, matres, audite ubi quaeque, Latinae.
Si qna piis animis manet infelicis Amatae
Gratia, si iuris materni cura remordet3
Solvite crinales vittas, capite orgia mecum.
Talem inter silvae, inter deserta ferarum ,
Reginam Allecto stimulis agit undique Bacchi.
Postquam visa satis primos acuisse furores,
Consiliumque omnemque domum vertisse Latini;
Protinus hinc fuscis tristia dea tollitut alis
Audacia Rutuli ad muros: quam dicitur urbem
Acrisioneis Danae fundasse colonis,


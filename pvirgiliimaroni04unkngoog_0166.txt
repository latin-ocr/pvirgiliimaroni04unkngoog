160 ι’. vlncrnrr 19

Ne qua mora ignaros, ubi primum vellere signa
Adnueriut Superi, pubemque educere castris,
Impediat3 segnisve metu sententia tardet.

Interea socios inhumataque corpora terrae
Mandemus: qui solus honos Acheronte sub imo est·
Ite, ait; egregias animas, quae sanguine uobis
Hanc patriam peperere suo, decorate supremis
Muneribus: maestamque Euandri primus ad urbem
Mittatur Pallas, quem non virtutis egentem
Abstulit atra dies, et funere mersit acerbo.

Sic ait illacrymans, recipitque ad'limina gressum ι
Corpus ubi exanimi positum Pallantis Acoetes
Servabat senior, qui Parrhasio Euandro
Armiger ante fuit3 sed non felicibus aeque
Tum comes auspiciis caro datus ibat alumno.
Circum omnis famulumque manus, Troianaque turba,
Et maestum Iliades crinem de more solutae.

ί Vt vero Aeneas foribus sese intulit altis3
Ingentem gemitum tunsis ad sidera tollunt
Pectoribus, maestoque immugit regia luctu.
Ipse, caput nivei fultum Pallantis et ora
'Vt vidit, levique patens in pectore vulnus
Cuspidis Ausoniae, lacrymis ita fatur obortist
Tene, inquit, miserande puer, quum laeta veniret,
Invidit Fortuna mihi, ne regna videres
Nostra, neque ad sedes victor veherere paternas?
Non haec Euandro de te promissa parenti
Discedens dederam: quum me complexus euntem


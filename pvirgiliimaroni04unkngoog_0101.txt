PVBLI I
VIRGILII MARON IS

AENEIDOS

LIBER NONVS.

m

Atque ea diversa penitus dum parte geruntur,
Irim de caelo misit Saturnia Iuno

Audacem ad Turnum. Luco tum forte parentis
Pilumni Turnus sacrata valle sedebat.

Ad quem sic roseo Thaumantias ore loquuta est:
Turne, quod optanti divum promittere nemo
Auderet, volvenda dies, en, attulit ultro.
Aeneas, urbe, et sociis, et classe relicta,
Sceptra Palatini sedemque petit Euandri.

Nec satis: extremas Corythi penetravit ad urbes;
Lydorumque manum, collectos armat agrestes .
Quid dubitas? nu nc tempus equos , nunc poscere currus .
Rumpe moras omnes, et turbata adripe castra.
Dixit, et in caelum paribus se sustulit alis;
Ingentemque fuga secuit sub nubibus arcum.
Adgnovit iuvenis, duplicesque ad sidera palmas
Sustulit, et tali fugientem est voce sequutus:
Iri, decus caeli, quis te mibi nubibus actam


η’*

132 . P. vructntt 187

Cuius olorinae surgunt de vertice pennae.
(Crimen , Amor, vestrum) formaeque insignae paternae.
Namque ferunt, luctu Cycnum Phaethontis amati,
Populeas inter frondes umbramque sororum
Dum canit, et maestum musa solatur amorem ,
Canentem molli pluma duxisse senectam;
Linquentem terras et sidera voce sequentem.
Filius, aequales comitatus classe catervas,
lugentem remis Centaurum promovet: ille
Instat aquae, saxumque undis immane minatur
Arduus, et longa sulcat maria alta carina.

Ille etiam patriis agmen ciet Ocnus ab oris,
Fatidicae Mantus et Tusci filius amnis,

Qui muros matrisque dedit tihi, Mantua, nomen:
Mantua dives avis: sed non genus omnibus unum.
Gens illi triplex, populi sub gente quaterni:

Ipsa caput populis: Tusco de sanguine vires.
Hinc quoque quingentos in se Mezentius armat,
Quos patre Benaco velatus arundine glauca
Mincius infesta ducebat in aequora pinu.

It gravis Aulestes, centenaque arbore fluctum
Verberat adsurgens: spumant vada marmore verso.
Hunc vehit immanis Triton et caerula concha
Exterrens freta3 cui laterum tenus hispida nanti
Frons hominem praefert, in pristin desinit alvus;
Spumea semifero sub pectore murmurat unda.
Tot· lecti proceres ter denis navibus ibant
Subsidio Troiae, et campos salis aere secabant.


nummos mn. ΧΠ. 608 215

Hinc totam infelix vulgatur fama per urbem:

Demittunt mentes; it scissa veste Latinus,

Coniugis attonitus fatis urbisque ruina,

Canitiem immundo perfusam pulvere turpans.
Interea extremo bellator in aequore Turnus

Palantes sequitur paucos, iam segnior, atque

Iam minus atque minus successu laetus equorum.

Attulit hunc illi caecis terroribus aura

Commixtum clamorem, adrectasque impulit aures

Confusae sonus urbis et illaetabile murmur.

Hei mihi! quid tanto turbantur moenia luctu?

Quisve ruit tantus diversa clamor ab urbe?

Sic ait, adductisque amens subsistit habenis.

Atque huic, iu faciem soror ut conversa Metisci

Aurigae currumque et equos et lora regebat,

Talibus occurrit dictis: Hac , Turne, sequamur

Troiugenas, qua prima viam victoria pandit:

Sunt alii, qui tecta manu defendere possint.

Ingruit Aeneas Italis, et proelia miscet:

Et nos saeva manu mittamus funera Teucris.

‘Nec numero inferior, pugnae nec honore recedes.

Turnus ad haec:

Ο soror, et dudum adgnovi, quum prima per artem

Foedera turbasti, teque haec in bella dedisti:

Et nuuc nequidquam fallis dea. Sed quis Olympo

Demissam tantos voluit te ferre labores?

An fratris miseri letum ut crudele videres?

Nam quid ago?autquae iam spondet Fortuna salutem?


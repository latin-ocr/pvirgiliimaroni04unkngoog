Annlzmos Lm. v111. 719 93

Ante aras terram caesi stravere iuvenci.

Ipsa, sedens niveo candentis limine Phoebi,

Dona recognoscit populorum, aptatque superbis
Postibus: incedunt victae longo ordine gentes,
Quam variae linguis, habitu tam vestis et armis.
mc Nomadum genus, et discinctos Mulciber Afros,
Hic Lelegas, Carasque, sagittiferosque Gelonos
finxerat. Euphrates ibat iam mollior undis,
Extremique hominum Morini, Rhenusque bicornis3
Indomitique Dahae, et pontem indignatus Araxes.
Talia, per clipeum Vulcani, dona parentis
Miratur, rerumque ignarus imagine gaudem,
Attollens humero famamque et fata nepotum.


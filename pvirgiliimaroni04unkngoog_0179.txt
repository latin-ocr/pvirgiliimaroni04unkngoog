⁴intumos mn. xr. 383 ¹73

Proinde tona eloquio, solitum tibi; meque timoris
Argue tu, Drance; quando tot stragis acervos
Te'ucrorum tua dextra dedit, passimque tropaeis
Insignis agros. Possit quid vivida virtus,
Experiare licet: nec longe scilicet hostes
Quaerendi nobis: circumstant undique muros.

Imus in adversos. Quid cessas? an tibi Mavors
Ventosa in lingua pedibusque fugacibus istis
Semper erit ἲ

Pulsus ego? aut quisquam merito, foedissime, pulsum
Arguet, Iliaco tumidum qui crescere Thybrim
Sanguine, et Euandri totam cum stirpe videbit
Procubuisse domum, atque exutos Arcadas armis?
Haud ita me experti Bitias et Pandarus ingens,

Et quos mille die victor sub Tartara misi,
Inclusus muris hostilique aggere saeptus.

Nulla salus bello. Capiti cane talia demens
Dardanio, rebusque tuis. Proinde omnia magno

Ne cessa turbare metu, atque extollere vires
Gentis bis victae3 contra premere arma Latini.
Nunc et Myrmidonum proceres Phrygia arma tremiscunt;
Nunc et Tydides, et Larissaeus Achilles:

Amnis et Hadriacas retro fugit· Aufidus undas.

Vel quum se pavidum contra mea iurgia fingit ,
Artificis scelus, et formidine crimen acerbat.
Nunquam animnmtalem dextra bac (absiste moveri)
Amittes: habitet tecum, et sit pectore in isto.
Nunc ad te, et tua magna, pater, consulta revertor.


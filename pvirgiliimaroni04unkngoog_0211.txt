Anunrnos mn. ΧΠ, 328 205

Multa virum volitans dat fortia corpora leto:
Semineces volvit multos, aut agmina curru
Protei-it, aut raptas fugientibus ingerit hastas.
Qualis apud gelidi quum flumina concitus Hebri
Sanguineus Mavors clipeo increpat, atque furentes
Bella movens immittit equos: illi aequore aperto
AnteNotos Zephyrumquevolsnt . Gemit ultima pulsu
Thraca pedum, circumq'ue atrae Formidinis ora ,
Iraeque, Insidiaeque, dei comitatus, aguntur.
Talis equos alacer media iuter proelia Turnus
Fumantes sudore quatit, miserabile caesis
Hostibus insultans3 spargit rapida ungula rores
sanguineos, mixtaque cruor calcatur arena.
Iamque neci Sthenelumque dedit, Thamyrimque, Pholumque,
Hunc , congressus, et huuc ; illum eminus: eminus ambo
Imbrasidas, Glaucum atque Laden, quos Imbrasus ipse
Nutrierat Lycia, paribusque ornaverat armis;
vel conferre manum, vel equo praevertere ventos.
Parte alia media Eumedes in proelia fertur,
Antiqui proles bello praeclara Dolonis,
Nomine avum referens, animo manibusque parentem:
Qui quondam, castra ut Danaum speculator adiret,
Ausus Pelidae pretium sibi poscere currus:
Illum Tydides alio pro talibus ausis
Adfecit pretio: uec equis adspirat Achillis.
Hunc procul ut campo Turnus prospexit apert03
Ante levi iaculo longum per inane sequutus,
Sistit equos biiuges, et curru desilit, atque


Annnlnos ΜΒ. vr. 215 tt

Ingentem struxere pyram: cui frondibus atris
Intexunt latera, et ferales ante cupressos
constituunt, decorantque super fulgentibus armis.
Pars calidos latices et ahena undantia flammis
Expediunt‚ corpusque lavant frigentis et ungunt.
Fit gemitus. Tum membra toro defleta reponunt,
Purpureusque super vesteS, velamina nota,
Coniiciunt: pars ingenti subiere feretr0‚
Triste ministerium, et subiectam more parentum
Aversi tenuere facem. Congesta cremantur
Turea dona, dapeS, fuso crateres olivo.
Postquam collapsi cineres, et flamma quievit,
Relliquias vino et bibulam lavere favillam3
Ossaque lecta cado texit Corynaeus aheno.
Idem ter socios pura circumtulit unda,
spargens rore levi et ramo felicis olivae;
Lustravitque viros, dixitque novissima verba.
At pius Aeneas ingenti mole sepulcrum
Inponit, suaque arma vire, remumque, tubamque,
Monte sub aerio: qui nunc Misenus ab illo
Dicitur, aeternumque tenet per saecula nomen.
His actis, propere exsequitur praecepta Sibyllae.
Spelunca alta fuit, vastoque immanis hiatu,
Scrupea, tuta lacu nigro nemorumque tenebrist,
Quam super haud ullae poterant impune volantes
Tendere iter pennis: talis sese halitus atris
Faucibus effundens supera ad convexa ferebat.
Quattuor hic primum nigrantes terga iuvencos


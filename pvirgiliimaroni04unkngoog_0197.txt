Azrtnmos mn. xr. 887 191

Exclusi, ante oculos lacrymantumque ora parentum ,
Pars in praecipites fossas, qrgente ruina,
Volvitur: immissis pars caeca et concita frenis
Arietat in portas, et duros obiice postes.

lpsae de muris summo certamine matres
(Monstrat amor verus patriae) '¹¹‘ nt videre Camillam‚*
Tela manu trepidae iaciunt3 ac robore duro ·
stipitibus ferrum sudibusque imitantur obustis
Praecipites, primaeque mori pro moenibus ardent.

Interea Turnum in silvis saevissimus implet e'

Nuntius, et iuveni ingentem fert Acca tumultum:
Deletae Volscorum acies, cecidisse Camillam,
Ingruere infensos hostes, et marte secundo

Omnia corripuisse: metum iam ad moenia ferri.
Ille furens (et saeva Iovis sic numina poscunt )
Deserit obsessos colles, nemora aspera linquit.
Vix e conspectu exierat, campumque tenebat,
Quum pater Aeneas, saltus ingressus apertos,
Exsuperatque iugum, silvaque evadit opaca.

Sic ambo ad muros rapidi totoque feruntur
Agmine, nec longis inter se passibus absunt:

Ac simul Aeneas fumantes pulvere campos
Prospexit longe, Laurentiaque agmina vidit;
Et saevum Aenean adgnovit Turnus in armis,
Adventnmque pedum flatusque audivit equorum.
Continuoque ineant pugnas, et proelia· tentent.·,
Ni roseus fessos iam gurgite Phoebus Ibero
Tingat equos, noctemque die labente reducat.

Considunt castris ante urbem, et moenia vallant.


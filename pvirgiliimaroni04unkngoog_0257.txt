clnrs. 51 251

Caeruleis sua tecta supervolitaverit alis:

Hanc pro purpureo poenam scelerata capillo,

Proque patris solvens excisa funditus urbe.

Complures illam, et magni, Messalla, poetae
(Nam verum fateamu13 amat Polyhymnia vietum)

Longe alia perhibent mutatam membra figura,

Scyllaeum et monstra in saxum conversa vocari;

Illam esse, aerumnis quam saepe legamus Vlyxei

Candida succinctam latrantibus inguina monstris

Dulichias vexasse rates, et gurgite in alto

Deprensos nautas canibus lacerasse marinis.

Sed neque Maeoniae haec patiuntur credere chartae, Ι
Nec malus est horum dubiis erroribus auctor.
Atque alias alii vulgo finxere puellas,

Quae Colophoniaco Scyllae dicantur Homero.

Ipse Crataein ait matrerm sed sive Crataeis,

Sive illam monstro genuit Persea biformi;

Sive est neutra parens, atque hoc in carmine toto
Inguinis est vitium, et Veneris descripta libid0;
Sive etiam est iactis speciem mutata venenis,
Infelix virgo: quid enim conmiserat illa?

Ipse pater nudam sola complexus arena
Coniugium carae violaverat Amphitrites:

Haec tamen exegit longo post tempore poenas,
Vt, quum cura sui veheretur coniugis alto,

Ipsa trucem multo misceret sanguine pontum:
Seu vero, ut perhibent, forma quum vinceret omneS,

Et cupidos quaestu passim popularet amantes3


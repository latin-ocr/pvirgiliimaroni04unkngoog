100 Ρ. v1no1n11 1:31

Arma ferunt Italae. Nil me fatalia terrent,

Si qua Phryges prae se iactant, responsa deorum.
Sat fatis Venerique datum, tetigere quod arva
Fertilis Ausoniae Troes: sunt et mea contra

Fata mihi, ferro sceleratam exscindere gentem,
Coniuge praerepta; nec solos tangit Atridas

Iste dolor, solisque licet capere arma Mycenis·
Sed periisse semel satis est. Peccare fuisset

Ante satis, penitus modo non genus omne perosos
Femineum: quibus haec medii fiducia valli,
Fossatumque morae, leti discrimina parva,

Dant animos. At non viderunt moenia Troiae
Neptuni fabricata manu considere in ignes?

Sed vos, o lecti, ferro qui scindere vallum
Apparat, et mecum invadit trepidantia castra?
Non armis mihi Vulcani, non mille carinis

Est opus in Teucros. Addant se protinus omnes
Etrusci socios. Tenebras et inertia furta

Ne timeant3 nec equi caeca condemur in alvo·
Luce, palam, certum est igni circumdare muros.
Haud sibi cum Danais rem faxo et pube Pelasga
Esse putent, decimum quos distulit Hector in annum.
Nunc adeo, melior quoniam pars acta diei,
Quod superest, laeti bene gestis corpora rebus
Procurate, viri3 et pugnam sperate parati.
Interea vigilum excubiis obsidere portas

Cura datur Messap0, et moenia cingere flammis.

Bis septem, Rutulo muros qui milite servent,


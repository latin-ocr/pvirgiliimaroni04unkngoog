154 ι’. vrncrtrr 803

Praecipitant, omnis campis diffugit arator,

Omnis et agricola, et tuta latet arce viator·

Aut amnis ripis, aut alti fornice saxi,

Dum pluit in terris; ut possint, sole reducto,
Exercere diem: sic obrutus undique telis

Aeneas nubem belli, dum detonet omnis,

Sustinet, et Lausum increpitat, Lausoque minatum
Quo moritureruis, maioraque viribus audes?
Fallit te incautum pietas tua. Nec minus ille
Exsultat demens: saevae iamque altius irae
Dardanio surgunt duetdri, extremaque Lauso
Parcae fila legunt: validum namque exigit ensem
Per medium Aeneas iuvenem, totumque recondit.
Transiit et parmam mucro, levia arma minacis,
Et tunicam, molli mater quam neverat aurot
Implevitque sinus sanguis: tum vita per auras
Concessit maesta ad Manes, corpusque reliquit.
At vero ut vultum vidit morientis et ora,

Ora modis Anchisiades pallentia miris,

Ingemuit miserans graviter, dextramque tetendit-t
Et mentem patriae subiit pietatis imago.

Quid tibi nune, miserande puer, pro laudibus istis,
Quid pins Aeneas tanta dabit indole dignum?
Arma, quibus laetatus, habe tua: teque parentum
Manibus et cineri, si qua est ea cura, remitto.
Hoc tamen infelix miseram solabere mortem3
Aeneae magni dextra cadis. Increpat ultro
Cunctantes socios, et terra su‘blevat ipsum,


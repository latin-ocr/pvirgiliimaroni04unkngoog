Aznzrnos mn. v11. 495 55

Deflueret, ripaque aestus viridante levaret.

Ipse etiam, eximiae laudis succensus amore,
Ascanius curvo direxit spicula cornu:

Nec dextrae erranti deus afuit: actaque multo
Perque uterum sonitu perque ilia venit arundo-
Saucius at quadrupes nota intra tecta refugit,
Successitque gemens stabulis, questuque cruentus
Atque imploranti similis tectum omne replebat.
Silvia prima soror, palmis percussa lacertos,
Auxilium vocat, et duros conclamat agrestes.
Olli (pestis enim tacitis latet aspera silvia)
Improvisi adsunt: hic torre armatus obusto,
Stipitis hic gravidi nodia: quod cuique repertum
Rimanti, telum ira facit. Vocat agmina Tyrrhena,
Quadrifidam quercum cuneis ut forte coactis
Scindebat, rapta spirans immane securi.

At saeva e speculis tempus dea nacta nocendi
Ardua tecta petit stabuli3 et de culmine summo
Pastorale canit signum, cornuque recurvo
Tartaream intendit vocem: qua protinus omne
Contremuit nemus, et silvae intonuere profundae.
Audiit et Triviae longe lacus, audiit amnis
sulphurea Nar albus aqua, fontesque Velini3

Et trepidae matres pressere ad pectora natosÎ‡
Tum vero ad vocem celeres, qua 'buccina signum
Dira dedit, raptis concurrunt undique telis
Indomiti agricolae: necnon et Troia pubes
Ascanio auxilium eastris effundit apertis.


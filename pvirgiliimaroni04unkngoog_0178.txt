172 ι’. vrnornrr 355

Quin natam egregio genero dignisque hymenaeis
Des pater, et pacem hane aeterno foedere firmes.-
Quod si tantus habet mentes et pectora terrorg
Ipsum obtestemur, veniamque oremus ab ipso:
Cedat ,ius proprium regi patriaeque remittat.
Quid miseros toties in aperta pericula cives
Proiicis, ο Latio caput horum et caussa malorum?
Nulla salus bello: pacem te poscimus omnes,
Turne3 simul pacis solum inviolabile pignus.
Primus ego, invisum quem tu tibi fingis, et esse
Nil moror, en, supplex venio. Miserere tuorum3
Pone animos, et pulsus abi. Sat funera fusi
=Vidimus, ingentes et desolavimus agros .
Aut, si fama movet, si tantum pectore robur
Concipis ‚ et si adeo dotalis regia cordi est;
Ande, atque adversum fidens fer pectus in hostem.
Scilicet, ut Turno contingat regia coniux,
Nos animae viles, inhumata infletaque turba,
sternamur campis. Et iam tu, si qua tibi vis,
Si patrii quid Martis habes, illam adspice contra, ν
Qui vocat.-

Talibus exarsit dictis violentia Turni:
Dat gemitum, rumpitque hs: imo pectore voces:
Larga quidem, Drance, semper tibi copia fandi ,
Tum quum bella manus poscunt; patribusque vocatis
Primus ades. Sed non replenda est curia verbis,
Quae tuto tibi magna volant , dum distinet hostem
Agger murorum, nee inundant sunguine fossae 0»


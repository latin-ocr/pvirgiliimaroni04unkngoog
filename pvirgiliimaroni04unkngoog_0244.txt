ι-“ .

238 chltx. 191

Et validum dextra truncum detraxit ab orno.

Qui casus sociarit opem, numenve deorum;
(Namque illi dederitne viam casusve deusve,

Prodere sit dubium: voluit sed vincere talemz)

Horrida squamosi volventis membra draconis,

Atque reluctantis, crebris foedeque patentis

lctibus, ossa ferit, cingunt qua tempora cristae.

Et quod erat tardus, somni languore remot0,

‘Nescius adspiciens: timor obcaecaverat artus:

Hoc minus implicuit dira formidine mentem.

Tum, postquam vidit caesum languescere, sedit.

Iamque atro biiuges oriens Erebo cit equos Nox,

Et piger aurato procedit Vesper ab Oeta:

Quum, grege compulso, pastor, duplicantibus umbris,

Vadit, et in requiem fessos date comparat artus.

Cuius ut intravit levior per corpora somnus,

Languidaque infuso requierunt membra sopore;

Effigies ad eum Culicis devenit3 et illi,

Tristis ab eventu, cecinit convicia mortis.

Inquit: Quid meritus, ad quae delatus, acerbas

Cogor adire vices? Tua dum mihi carior ipsa

Vita fuit vita, rapior per inania Averni:

Tu lentus refoves iucunda membra quiete

Ereptus tetris e cladibus. At mea Manes

Viscera Lethaeas cogunt tranare per undas.

Praeda charontis agor. Video, ut flagrantia taedis

Limina collucent infernis omnia templis .

Obvia Tisiphone serpentibus undique cincta


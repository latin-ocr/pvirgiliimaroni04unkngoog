GVLEx. 219 239

Et flammas et saeva quatit mihi verbera Poena;
Cerberus et diris flagrat latratibus ora,

Anguibus hinc atque hinc horrent cui colla reflexis»,
⁸sanguineumque micant ardorem luminis orbes.
Ecquid ab officio digressa est gratia, quum te
Restitui superis leti iam limine ab ipso?

Praemia ubi pietatis? ubi pietatis honores?

In vanas abiere vices3 et rure recessit

Iustitia, et prior illa Fides. Instantis vidi
Alterius, sine respectu mea fata relinquens;

· Ad pariles agor eventus3 fit poena merenti,
Poena fit exitium: modo sit dum grata voluntas!
Exsistat par officium! Feror avia carpens,

Avia Cimmerios inter distantia lucos;

Quos circa tristes· densentur in omnia poenae.
Nam vinctus sedet immanis serpentibus Otos,
Devinctum maestus procul adspiciens Ephialtem
Conati quum sint quondam rescindere mundum:
Et Tityos, Latona, tuae memor anxius irae,

(Implacabilis ira nimisi) iacet alitis esca.
Terreor, ah! tantis insistere terreor umbris,

Ad Stygias revocatus aquas. vix ultimus amni
Restat, nectareas divfim qui prodidit escas,
Gutturis arentis revolutus in omnia sensu.
Quid, saxum procul adverso qui monte remittit,
Numina contemsisse dolor quem vincit acerbus
Otia quaerentem frustra? Belive puellas,

Dira quibus taedas accendit pronuba Erinnys


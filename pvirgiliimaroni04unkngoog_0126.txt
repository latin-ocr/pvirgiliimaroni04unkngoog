120 1’.V1RGIL11 691

Et primum Antiphaten , is enim se primus agebat,
Thebana de matre nothum Sarpedonis alti,
Coniecto sternit iaculo. Volat Itala cornus
Aera per tenerum, stomachoque infixa sub altum
Pectus abit: reddit specus atri vulneris undam
Spumantem, et fixo ferrum in pulmone tepescit.
Tum Meropem atque Erymanta manu , tumsternit Aphidnum ,
Tum Bitian ardentem oculiS, animisque frementem3
Non iaculo; neque enim iaculo vitam ille dedisset;
Sed magnum stridens contorta falarica venit,
Fulminis acta modo: quam nec duo taurea terga,
Nec duplici squama lorica fidelis et auro
Sustinuit. collapsa ruunt immania membra.
Dat tellus gemitum, et clipeum super intonat ingens .
Qualis ιιι Euboico Baiarum litore quondam
Saxea pila cadit, magnis quarn molibus ante
Constructam ponto iaciunt; sic illa ruinam
Prona trahit, penitusque vadis illisa recumbit:
Miscent se maria, et nigrae attolluntur arenae;
Tum sonitu Prochyta alta tremit, durumque cubile
Inarime Iovis imperiis imposta Typhoeo.

mc Mars armipotens animum· viresque Latinis
Addidit, et stimulos acres sub pectora vertit3
Immisitque Fugam Teucris, atrumque Timorem.
Vndique conveniunt3 quoniam data copia pugnae3
Bellatorque animos deus incidit.
Pandarus, nt fuso germanum corpore cernit,
Et quo sit fortuna loco, qui casus agat ree,


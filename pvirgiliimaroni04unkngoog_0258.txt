252 CIBIS. 79

Pristibus et canibus rabidis vallata repente,

Horribiles circum vidit se sistere formas.

Heu quoties mirata novos expalluit artus!

Ipsa suos quoties heu pertimuit latratus!

Ausa quod est mulier numen fraudare deorum,

Et dictam Veneri. votorum avertere poenam:

Quam, mala multiplici iuvenum quod septa caterva

Struxerat, ipsa auimo meretrix iactata ferarum,

Infamem tali merito rumore fuisse

Docta Palaephatia testatur voce papyrus:

Quidquid, et ut quisque est tali de clade loquutus,

Omnia sint: potius liceat notescere Cirin3

Atque unam ex multis Scyllam non esse puellis.

Quare, quae, cantus meditanti mittere certos,

Magna mihi cupido tribuistis praemia, divae

Pierides, quarum castos altaria postes

Munere saepe meo inficiunt, foribusque hyacinthi

Deponunt flores, aut suave rubens narcissus,

Aut crocus alterna coniungens lilia caltha3

Sparsaque liminibus floret rosa; nunc age, divae,

Praecipue nostro nunc adspirate labori,

Atque novum aeterno praetexite honore volumen.
Sunt Pandioniis vicinae sedibus urbes,

Actaeos inter colles et candida Thesei

Purpureis late ridentia litora conchis:

Quarum non ulli fama concedere digna

Stat Megara, Argei quondam munita labore

Alcathoi, Phoebique; deus namque adfuit illi:


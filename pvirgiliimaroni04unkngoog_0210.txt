204 ι’. v1n01L11 300

Occupat os flammis: olli ingens barba reluxit,
Nidoremque ambusta dedit: super ipse sequutus
Caesar-iem laeva turbati corripit hostis,
Impressoque genu nitens terrae applicat ipsumg
Sic rigida latus ense serit. Podalirius Alsum
Pastorem, primaque acie per tela ruentem,

Ense sequens nudo superimminet: ille securi
Adversi frontem mediam mentumque reducta
Disiicit, et sparso late rigat arma eruore.

olli dura quies oculos et ferreus urget

Somnus3 in aeternam clauduntur lumina noctem.
At pius Aeneas dextram tendebat inermem
Nudato capite, atque suos elamore vocabat:

Quo ruitis? quaeve ista repens discordia surgit?
Ο cohibete iras! ictum iam foedus, et omnes
compositae leges: mihi ius concurrere soli:

Me sinite, atque auferte metus. Ego foedera faxo
Firma manu: Turnum debent haec iam mihi sacra.
Has inter voces, media inter talia verba,

Ecce, viro stridens alis adlapsa sagitta est,
Incertum qua pulsa manu, quo turbine adacta3
Quis tantam Rutulis laudem, casusne, deusne,
Attulerit. Pressa est insignis gloria facti:

Nec sese Aeneae iactavit vulnere quisquam.
Turnus, ut Aenean cedentem ex agmine vidit,
Turbatosque duces, subita spe fervidus ardet:
Poscit equos, atque arma simul, saltuque superbus
Emicat in currum, et manibus molitur habenas.


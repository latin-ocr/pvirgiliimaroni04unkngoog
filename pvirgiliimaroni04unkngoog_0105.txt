Annnmos mn. 1x. 103 99

Dixerat: idque ratum Stygii per flumina fratris,
Per pice torrentes atraque voragine ripas
Adnuit, et totum nutu tremefecit Olympum.

Ergo aderat promissa dies, et tempora Parcae
Debita complerant, quum Turni iniuria Matrem
Admonuit ratibus sacris depellere taedas·

Hic primum nova lux oculis offulsit, et iugens
Visus ab aurora caelum transcurrere nimbus,
Idaeique chori: tam vox horrenda per auras
Excidit ‚ et Troum Rutulorumque agmina complet:
Ne trepidate meas, Teucri, defendere naves,
Neve armate manus: maria ante exurere Turno,
Quam sacras dabitur pinus. Vos ite solutae,
lte, deae pelagi; Genetrix iubet. Et sua quaeque
Continuo puppes abrumpunt vincula ripis,
Delphinumque modo demersis aequora rostris
lma petunt. Hinc virgineae, mirabile monstrum,
Reddunt se totidem facies, pontoque feruntur.
Obstupuere animis Rutuli: conterritus ipse
Turbatis Messapus equis: cunctatur et amnis
Rauca sonans, revocatque pedem Tiberinus ab alto.
At non audaci cessit fiducia Turnot
Vltro animos tollit dictis, atque increpat ultro:
Troianos haec monstra petunt: his Iuppiter ipse
Auxilium solitum eripuit: non tela, nec ignes
Exspectant Rutulos. Ergo maria invia Teucris,
Nec spes ulla fugae3 rerum pars altera adempta est:
Terra autem in uostris manibu83 tot millia, gentes


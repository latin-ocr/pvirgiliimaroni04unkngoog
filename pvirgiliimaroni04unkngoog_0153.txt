 

 

 

 

 

AENEIDOS Lm. x. 607 ¹47

Vt rebare, Venus (nec te sententia fallit)
Troianas sustentat opes: non vivida bello
Dextra viris„ animusque ferox, patiensque pericli .
Cui Iuno submissa: Quid, o pulcherrime coniux,
Sollicitas aegram, et tua tristia dicta timentem?
Si mihi , quae quondam fuerat ‚ quamque esse decebat ,
vis in amore foret3 non hoc mihi namque negareS,
Omnipotens, quin et pugnae subducere Turnum,
Et Dauno possem incolumem servare parenti.
‘Nunc pereat, Teucrisque pio det sanguine poenas,
Ille tamen nostra deducit origine nomen;
Pilumnusque illi quartus patei-3 et tua larga
Saepe mauu multisque oneravit limina donis.
Cui rex aetherii breviter sie fatur Olympi:
Si mota praesentis leti tempusque caduco
Oratur iuveni, meque hoc ita ponere sentis;
Tolle fuga Turnum, atque instantibus eripe fatis-
Hactenus indulsisse vacat. Sin altior istis
Sub precibus venia ulla latet , totumque moveri
Mutarive putas bellum; spes pascis inanes.
Et Iuno adlacrymans: Quid si, quod voce gravaris,
Mente dares; atque haec Turno rata vita maneret!
Nunc manet insontem gravis exitus: aut ego veri
Vana feror. Quod ut o potius formidine falsa
Ludat, et iu melius tua, qui potes, oisa reflectas!
Haec ubi dicta dedit, caelo se protinus alto
Misit, agens hiemem nimbo succincta per auras;
Iliacamque aciem, et Laurentia castra petivit.


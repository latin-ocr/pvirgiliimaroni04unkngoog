112 P. vrncrnrr 467

Ingentesque tenent fossas, et turribus altis

Stant maesti: simul ora vitum praefixa movebant,
Nota nimis miseris, atroque fluentia tabo·

Interea pavidam volitans pennata per urbem
‘Nuntia Fama ruit, matrisque adlabitur aures
Euryali. At subitus miserae calor ossa reliquit:
Excussi manibus radii, revolutaque pensa.

Evolat infelix, et femineo ululatu,

Scissa comam, muros amens atque agmina cursu
Prima petit: non illa virum, non illa pericli
Telorumque memor: eaelum dehinc questibus implet:
Hunc ego te, Euryale, adspicio? tune ille,·senectae
Sera meae requies, potuisti linquere solam,
Crudelis? nec te, sub tanta pericula missum,
Adfari extremum miserae data copia matri?

Heu, terra ignota, canibus date praeda Latinis
Alitibusque, iaces! nec te tua, funera, mater
Produxi, pressive oculos, aut vulnera lavi,

Veste tegens3 tibi quam noctes festina diesque
'Vrgebam‚ et tela curas solabar aniles.

Quo sequar? aut quae nunc artus, avulsaque membra,
Et funus lacerum tellus habet? hoc mihi de te,
Nate, refers? hoc sum terraque marique sequuta?
Figite me, si qua est pietas; in me omnia tela
Coniicite‚ o Rutuli, me primam absumite ferro·
Aut tu, magne Pater divum, miserere, tuoque
Invisum hoc detrude caput sub Tartara telo:
Quando aliter nequeo crudelem abrumpere vitam.


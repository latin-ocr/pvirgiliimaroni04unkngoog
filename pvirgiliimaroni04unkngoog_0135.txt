AENEIDOS mn. x. 103 129

Tum zephyri posuere: premit placida aequora pontus.

Accipite ergo, animis atque haec mea figite dicta.

Quandoquidem Ausonios coniugi foedere Teucris

Haud licitum; nec vestra capit discordia finem:

Quae cuique est fortuna hodie, quam quisque secat spem ,

Tros Rutulusve fust , nullo discriniine habebo:

Seu fatis Italum castra obsidione tenentur,

Sive errore malo Troiae monitisque sinistris.

Nec Rutulos solvo. Sua cuique exorsa laborem

Fortunamque ferent. Rex Iuppiter omnibus idem.

Fata viam invenient. Stygii per flumina fratris ,

Per pice torrentes atraque voragine ripas,

Adnuit, et totum nutu tremefecit Olympum.

Hic finis fandi. Solio tum Iuppiter aureo

Surgit, caelicolae medium quem ad limina ducunt.
Interea Rutuli portis circum omnibus instant

Sternere caede viros, et moenia cingere flammis.

At legio Aeneadum vallis obsessa tenetur:

Nec spes ulla fugae. Miseri 'stant turribus altis

Nequidquam, et rara muros cinxere corona:

Asius Imbrasides, Hicetaoniusque Thymoetes,

Assaracique duo, et senior cum Castore Thymbris‚

Prima acies. Hos germani Sarpedonis ambo,

Et Clarus, et Themon, Lycia comitantur. ab alta.

Fert ingens toto connixus corpore saxum,

Haud partem exiguam montis, Lyrnessius Acmon ,

Nec Clytio genitore niinor, nec fratre Mene'stheo.

Ei iaculis, illi certant defendere saxis,
· 9


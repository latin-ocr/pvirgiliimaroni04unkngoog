60 ⁸ Ρ. vrnornrr 635

Vomeris huc et salcis honos, huc omnis aratri
Cessit amor; recoquunt patrios fornacibus enses.
Classica iamque sonant3 it bello tessera signum.
Hic galeam tectis trepidus rapit; ille frementes
Ad iuga cogit equos; clipeumque, auroque trilicem
Loricam induitur; fidoque accingitur ense.

Pandite nunc Helicona, deae, cantusque movete,
Qui bello exciti reges, quae quemque sequutae
complerint campos acies3 quibus Itala iam tum
Floruerit terra alma viris, quibus arserit armis.

Et meministis enim, divae, et memorare potestis:
Ad nos vix tenuis famae perlabitur aura.

Primus init bellum Tyrrhenis asper ab oris
Contemtor divfim Mezentius, agminaque armat.
Filius huic iuxta Lausus, quo pulchrior alter
Non fuit, excepto Laurentis corpore Turni.
Lausus equt‘im domitor, debellatorque ferarum,
Ducit Agyllina nequidquam ex urbe sequutos
Mille viros; dignus, patriis qui laetitir esset
Imperiis, et cui pater haud Mezentius esset.

Post hos insignem palma per gramina currum,
Victoresque ostentat equos, satus Hercule pulchro
Pulcher Aventinus3 clipeoque insigne paternum
Centum angues cinctamque gerit serpentibus Hydram:
Collis Aventini silva quem Rhea sacerdos
Furtivum partu sub luminis edidit auras,

‘Mixta deo mulier, postquam Laurentiamictor,
Geryone exstincto, Tirynthius attigit arva,


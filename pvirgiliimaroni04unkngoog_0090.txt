84 . ι». vrno1L11 467

Congressi iungunt dextras, mediisque residunt
Aedibus, et licito tandem sermone fruuntur.
Rex prior haec:

Maxime Teucrorum ductor, quo sospite nunquam
Res equidem Troiae victas aut regna fatebor;
Nobis ad belli auxilium p‘ro nomine tanto
Exiguae vires. Hinc Tusco claudimur amni,s
Hinc Rutulus premit, et murum circumsonat armis.
Sed tibi ego ingentes populos opulentaque regnis
Iungere castra paro: quam fors inopina salutem
Ostentat. Fatis huc te poscentibus adfers.

Haud procul hinc saxo incolitur fundata vetusto
Vrbis Agyllinae sedes: ubi Lydia quondam
Gens, bello praeclara, iugis insedit Etruscis.
Hanc multos florentem annos rex deinde superbo
Imperio et saevis tenuit Mezentius armis.

Quid memorem infandas caedes3 quid facta tyranni
Effera? di capiti ipsius, generique reservent.
Mortua quin etiam iungebat corpora viviS‚
Componeus manibusque manus, atque oribus ora,
Tormenti genus; et sanie taboque fluentes
Complexu in misero longa sic morte necabat.

At fessi tandem cives infanda furentem

Armati circumsistunt ipsumque domumquet
obtruncant socios, ignem ad fastigia iactant.
Ille inter caedem Rutulorum elapsus in agros
Confugere, et Turni defendier hospitis armis.
Ergo omnis furiis surrexit Etruria iustis:


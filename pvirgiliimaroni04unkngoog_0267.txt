c 11115. 331 261

Atque aliquos tamen esse velim tibi, alumna,penates.
Boc unum, exilio docta atque experta, monebo,
Quod si non alia poteris ratione parentem
Flecteret sed poteris: quid enim non unica possis?
Tunc potius tamen ista, pio quum iure licebit,
Quum facti caussam tempusque doloris habebis,
Tunc potius conata tua atque incepta referto:
Meque, deosque tibi comites, mea alumna, futuros
Polliceor: nihil est, quod texas ordine, longum.
nis ubi sollicitos animi relevaverat aestus
Vocibus, et blanda pectus spe vicerat aegrumÍ¾
Paullatim tremebunda genis obducere vestem
Virginis, et placidam tenebris captare quietem,
Inverso bibulum restinguens lumen olive,
Incipit, ad crebros insani pectoris ictus
Fertque manum, adsiduis mulcens praecordia palmis.
Noctem illam sic maesta super maerentis alumnae
Frigidulos cubito subnixa pependit ocellos.
Postera lux ubi laeta diem mortalibus almum
Et gelido Eous veniens quatiebat ab Oeta,
Quem pavidae alternis fugitant optantque puellae3
Hesperium vitant, optant ardescere solem3
Praeceptis paret virgo nutricis , et omnes
Vndique conquirit nubendi sedula caussas.
Tentantur patriae submissis vocibus aures,
Laudanturque bonae pacis bona: multus ineptae
Virginis insolito sermo novus errat in ore.
Nunc tremere instantis belli certamina dicit,


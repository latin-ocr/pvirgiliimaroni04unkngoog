98 1’.v1R01L11 75

Taeda, et commixtam vulcanus ad astra favillam .
Quis deus, ο Musae, tam saeva incendia Teucris
Avertit? tantos ratibus quis depulit ignes?
Dicite. Prisca fides facto , sed fama perennis.
Tempore quo primum Phrygia formabat in Ida
Aeneas classem, et pelagi petere alta parabat;
Ipsa det‘im fertur Genetrix Berecyntia magnum
Vocibus his adfata Iovem: Da, nate, petenti, Ι
Quod tua cara parens domito te poscit Olympo.
Pinea silva mihi, multos dilecta per ann03,
Lucus in arce fuit summa, quo sacra ferebant,
Nigranti picea trabibusque obscurus acernis:
Has ego Dardanio iuveni, quum classis egeret,
Laeta dedi: nunc sollicitam timor anxius urget.
Solve metus , atque hoc precibus sine posse parentem ,
Ne cursu quassatae ulle, neu turbine venti
vincantur. Prosit nostris in montibus ortas.
Filius huic contra: *¹ torquet qui sidera mundi: ²*
O Genetrix, quo fata vocas? aut quid petis istis?
Mortaline manu factae immortale carinae‘
Fas habeant? certusque incerta pericula lustret
Aeneas? cui tanta deo permissa potestas?
Immo , ubi defunctae finem portusque tenebunt
Ausonios, olim quaecumque evaserit undaS,
Dardaniumque ducem Laurentia vexerit arva,
Mortalem eripiam formam, magnique iubebo
Aequoris esse deas: qualis Nereia Doto,

Et Galatea secant spumantem pectore pontum·


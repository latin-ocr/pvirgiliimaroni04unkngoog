P V BL II
VIRGILII MARONIS

AENEIDOS

LIBER SEPTIMVS.

mm

Tu quoque litoribus nostris, Aeneia nutrix,
Aeternam moriens famam, Caieta , dedistit

Et nunc-servat honos sedem tuus, ossaque nomen
Hesperia in magna, si qua est ea gloria, signat.
At pius exsequiis Aeneas rite solutis,

Aggere composito tumuli, postquam alta quierunt
Aequora, tendit iter velis, portumque relinquit.
Adspirant aurae in noctem, nec candida cursus
Luna negat3 splendet tremulo sub lumine pontuS.
Proxima Circaeae raduntur litora terrae:

Dives inaccessos ubi Solis filia lucos

Adsiduo resonat cantu, tectisque superbis

Vrit odoratam nocturna in lumina cedrum,
Arguto tenues percurrens pectine telas.

Hinc exaudiri gemitus iraeque leonum,

Vincla recusantum, et sera sub nocte rudentum3
Saetigerique sues, atque in praesepibus ursi
Saevire, ac formae magnorum' ululare luporum:


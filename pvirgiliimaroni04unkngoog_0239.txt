cvnnx. 51 233·

Pendula proiectis carpuntur et arbuta ramis,
Densaque virgultis avide labrusca petuntur.
Haec suspensa rapit rodente cacumina morsu,
Vel salicis lentae, vel, quae nova nascitur, alni;
Haec tenerae fruticem sentis rimatur; at illa
Imminet e ripa prostans in imaginis umbram.

Ο bona pastoris, si quis non pauperis usum
Mente prius docta ruris fastidiat: illi
Omnia, luxuriae spretis, incognita, curis,
Quae lacerant avidas inimico pectore mentes.
Si uon Assyrio fuerint his lauta colore
Attalicis opibus data vellera3 si nitor auri
Sub laqueare domus animum non tangit avarum,
Picturaeque decus; lapidum nec fulgor ab ulla
cognitus utilitate movet3 nec pocula gratum
Alconis referunt Boethique toreuma; nec Indi
Conchea bacca maris pretio est: at pectore puro
Saepe super tenero prosternit gramine corpus;
Florida quum tellus gemmantes picta per herbas
Vere novat dulci distincta coloribus arva:
Atque illum calamo laetum recinente palustri,
Otiaque invidia degentem ac fraude remota,
Pollentemque sui, viridi cum palmite ludens,
Tmolia pampineo subter coma velat amictu.
Illi sunt gratae rorantes lacte capellae,
Et nemus, et fecunda Pales, et vallibus imis
Semper opaca novis manantia fontibus antra.

Quis magis optato queat esse heatior aero,


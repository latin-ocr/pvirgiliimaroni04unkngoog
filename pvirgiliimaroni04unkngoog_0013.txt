Anflmnos ΜΒ. vr. 103 7

Incipit Aeneas heros: Non ulla laborum,

Ο virgo, nova mi facies inopinave surgit.

Omnia praecepi, atque animo mecum ante peregi.

Vnum oro; quando hic inferni ianua regis

Dicitur, et tenebrosa palus Acheronte refuso;

Ire ad conspectum cari genitoris et ora

Contingat: doceas iter, et sacra ostia pandas.

Illum ego per flammas, et mille sequentia tela,

Eripui his humeris, medioque ex hoste recepi:

Ille meum comitatus iter, maria omnia mecum,

Atque omnes pelagique minas caelique ferebat

Invalidns, vires ultra sortemque senectae.

Quin, ut te supplex peterem, et tua limina adirem,

Idem orans mandata dabat. Natique patrisque,

Alma, precor, miserere: potes namque omni: nec te

Nequidquam lucis Hecate praefecit Avernis.

Si potuit Manes arcessere coniugis Orpheus,

Threicia fretus cithara fidibusque canoris:

Si fratrem Pollux alterna morte redemit,

Itque reditque viam toties: quid Thesea, magnum

Quid memorem Alciden? et mi genus ab Iove summo.
Talibus orabat dictis, arasque tenebat;

Quum sic orsa loqui vates: Sate sauguine divum,

Tros Anchisiada, facilis descensus Averno:

Noctes atque dies patet atri ianua Ditis.

Sed revocare gradum, superasque evadere ad auras,

Hoc opus, hic labor est. Pauci, quos aequus amavit

Iuppiter, aut ardens evexit ad aethera virtus,

Ν


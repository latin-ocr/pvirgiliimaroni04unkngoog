240 GVLEx. 247

(Sicut Hymen praesaga dedit connubia mortis),
Atque 'alias alio densat super agmine turmas?

Impietate fera vecordem Colchida matrem

Anxia sollicitis meditantem vulnera natis?

An Pandionias miserandas prole puellas?
Quarum vox Ityn ingeminat, quo -Bistonius rex
Orbus epops maeret volucres evectus in auras.
At discordantes Cadmeo sanguine fratres

Iam truculenta ferunt infestaque lumina corpus
Alter in alterium iamque aversatur uterque,
Impia germani manat quod sanguine dextra.
Eheu mutandus numquam labor! Auferor ultra
In diversa magis: distantia flumina cerno: ’
Elysiam tranandus agor delatus ad undam.
Obvia Persephone comites heroidas urget
Adversas perferre faces. Alcestis ab omni
Inviolata vacat cura, quod saeva mariti

Ipsa suis fatis Admeti fata morata est.

Ecce Ithaci coniux Laertiadae Icariotis
Femineum incorrupta decus: manet et procul illa
Turba ferox iuvenum telis confixa mariti.

‘Quin misera Eurydice tacito maerore recessit,
Poneque respectantem et nunc manet Orphea serum.
Audax ille quidem, qui mitem Cerberon umquam
Credidit, aut ulli Ditis placabile numen3

Nec timuit Phlegethonta furentem ardentibus undis,
Nec maesta obtentum Ditis ferrugine regnum,
Defossasque domos, ac Tartara nocte cruenta


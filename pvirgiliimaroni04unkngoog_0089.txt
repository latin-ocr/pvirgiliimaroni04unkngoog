Annnmos 1.1n.v111. 439 83

Tollite cuncta , inquit, coeptusque auferte laboreS,
Aetnaei Cyclopes, et huc advertite mentem.
Arma acri facienda vim. Nunc viribus usus,
Nunc manibus rapidiS, omni nunc arte magistra.
Praecipitate moras. Nec plura effatus: at illi
Ocius incubuere omnes, pariterque laborem
Sortiti: fluit aes rivis, aurique metallum3
vulnificusque chalybs vasta fornace liquescit.
Ingentem clipeum informant, unum omnia contra
Tela Latinorum; septenosque orbibus orbes
Impediunt. Alii ventosis follibus auras

Accipiunt redduntque: alii 'stridentia tingunt
Aera lacu. Gemit impositis incudibus antrum.

Illi inter sese multa vi brachia tollunt

In numerum, versantque tenaci forcipe massam.

Haec pater Aeoliis properat dum Lemnius oris,

Euandrum ex humili· tecto lux suscitat alma,

Et matutini volucrum sub culmina cantus.
Consurgit senior, tunicaque inducitur artus,

Et Tyrrhena pedum circumdat vincula plantis3
Tum lateri atque humeris Tegeaeum subligat ensem ,
Demissa ab laeva pantherae terga retorquens.
Nec non et gemini custodes limine ab alto
Praecedunt gressumque canes comitantur herilem.
Hospitis Aeneae sedem et secreta petebat,
Sermonum memor et promissi muneris, heros.
Nec minus Aeneas se matutinus agebat.

Filius huic Pallas, illi comes ibat Achates.


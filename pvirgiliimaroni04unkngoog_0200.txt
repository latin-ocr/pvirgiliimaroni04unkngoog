194 ι». ν’ῐιιοιιιι 20

Virtute exsuperas, tanto me impensius aequum est
Consulere, atque omnes metuentem expendere casus.
Sunt tibi regna patris Dauni, sunt oppida capta
Multa mauu; nec non aurumque animusque Latino est;
Sunt aliae innuptae Latio et Laurentibus agris,
Nec genus indecores. Sine me haec haud mollia fatu
Sublatis aperire dolis; simul hoc animo hauri.

Me natam nulli veterum sociare procorum

Fas erat , idque ornnes divique hominesque canebant.
Victus amore tui, cognato sanguine victus,
Coniugis et maestae lacrymis, vincla omnia rupi:
Promissam eripui genero: arma impia sumsi.

Ex illo qui me casus, quae, Turne, sequantur
Bella, viden quantos primus patiare labores.

Bis magna victi pugna vix urbe tuemur

Spes Italas: recalent nostro Tiberina fluenta
Sanguine adhuc, campique ingentes ossibus albent.
Quo referor toties? quae mentem insania mutat?
Si Turno exstincto socios sum adscire paratus;
Cur non incolumi potius certamina tollo?

Quid consanguinei Rutuli, quid cetera dicet
Italia3 ad mortem si te (Fors dicta refutet)
Prodiderim, natam et connubia nostra petentem?
Respice-res bello varias; miserere parentis
Longaevi, quem nunc maestum patria Ardea longe
Dividit. Haudquaquam dictis violentia Turni
Flectitur: exsuperat magis, aegrescitque medendo.
Vt primunt fari potuit, sic institit ore:


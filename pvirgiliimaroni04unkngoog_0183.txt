‚armamus mn. xr. 495- ¹77

Aut adsuetus aquae perfundi flumine noto

Emicat, adrectisque fremit cervicibus alte
Luxurians3 luduntque iubae per colla, per armos.
Obvia cui, Volscorum acie comitante, Camilla
Occurrit, portisque ab equo regina snb ipsis
Desiluit; qnam tota cohors imitata relictis

Ad terram defluxit equis; tum talia fatur:

· Turne, sui merito si qua est fiducia forti,

Audeo, et Aeneadum promitto occurrere turmae,
Solaque Tyrrhenos equites ire obvia contra.

‘Me sine prima manu tentare pericula belli:

Tu pedes ad muros subsiste, et moenia serva .
Turnus ad haec, oculos horrenda in virgine fixus:
Ο decus Italiae, virgo, quas dicere grates,
Quasve referre parem? sed nunc, est omnia quando
Iste animus supra, mecum partire laborem.
Aeneas, ut fama fidem missique reportant
Exploratores, equitum levia improbus arma
Praemisit, quaterent campos: ipse ardua montis
Per deserta iugo superans adventat ad urbem.
Furta paro belli convexo in tramite silvae,

Vt bivias armato obsidam milite fauces.

Tu Tyrrhenum equitem collatis excipe signis;
Tecum acer Messapus erit, turmaeque Latinae,
Tiburnique manus: ducis et tu concipe curam.
Sic ait , et paribus Messapum in proelia dictis
Hortatur, sociosque duces3 et pergit in hostem.

Est curvo anfractu vallis, accommoda fraudi,
82


animnos mn. v111. 607 89

Succedunt, fessique et equos et corpora curant.
At Venus aetherios inter dea candida nimbos
Dona ferens 'aderat3 natumque in valle reducta
Vt procul et gelido secretum flumine vidit,
Talibus adfata est dictis, seque obtulit ultro:
En perfecta mei promissa coniugis arte
Munera: ne mox aut Laurentes, nate, superbos,
Aut acrem dubites in proelia poscere Turnum.
Dixit, et amplexus nati Cytherea petivit:
Arma sub adversa posuit, radiantia quercu.
Ille deae donis et tanto laetus honore
Expleri nequit, atque oculos per singula volvit,
Miraturque, interque manus et brachia versat
Terribilem cristis galeam flammasque vomentem,
fatiferumque ensem, loricam ex aere rigentem ,
’ Sanguineam ‚ ingentem; qualis, quum caerula nubes
Solis inardescit radiis, longeque refulget3
Tum leves ocreae electro auroque recocto,
Hastamque, et clipei non enarrabile textum*-
Illic res Italae, Romanorumque triumphos,
Haud vatum ignarus venturique inscius aevi,
Fecerat Ignipoten83 illic genus omne futurae
Stirpis ab Ascani0‚ pugnataque in ordine bella.
Fecerat et viridi fetam Mavortis in antro
Procubuiese lupam: geminos huic ubera circum

Ludere pendentes pueros, et lambere matrem
Impavidoa; illam tereti cervice reflexam

Mulcere alternos, et corpora fingere lingua.


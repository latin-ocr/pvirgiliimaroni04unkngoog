alumnos mn. xr. 831' 189

⁸ Vitaque cum gemitu fugit indignata sub umbras. ¹²
Tum vero immensus surgens ferit aurea clamor
Sidera: deiecta crutlescit pugna Camilla.
Incurrunt densi simul omnis copia Teucrum,
Tyrrhenumque duces, Euandrique Arcades alae.

At Triviae custos iam dudum in montibus Opis

Alta sedet summis, spectatque interrita pugnas.
thue procul medio iuvenum in clamore furentum
Prospexit tristi multatam morte Camillam;
Ingemuitque, deditque has imo pectore vocest
Heu nimium, virgo, nimium'crudele luisti

ὁ Supplicium , Teucros conata lacessere bello!
Nec tibi desertae in dumis coluisse Dianam
Profuit, aut nostras humero gestasse pharetras.
Non tamen indecorem tua te regina reliquit
Extrema iam in morte: neque hoc sine nomine letum
Per gentes erit3 aut famam patieris inultae.
Nam quicumque tuum violavit vulnere corpus,
Morte luet merita. Fuit ingens monte sub alto
Regis Dercenni terreno ex aggere bustum
Antiqui Laurentis, opacaque ilice tectum:
Hic dea se primum rapido pulcherrima nisu
Sistit, et Arruntem tumulo speculatur ab alto,
Vt vidit fulgentem armis, ac vana tumentem3
Cur, inquit, diversus abis? huc dirige gressum,
Huc periture veui3 capias ut digna Camillae
Praemia. '¹‘ tune etiam telis moriere Dianae? ’Ψ

Dixit, et aurata volucrem Threissa sagittam


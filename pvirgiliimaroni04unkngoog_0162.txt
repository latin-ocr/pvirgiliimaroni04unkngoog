156 ι». vrncrnrt 859

Omnibus. Adloquitur maerentem, et talibus infitz
Rhoebe, diu (res si qua diu mortalibus ulla est)
Viximus. Aut hodie victor spolia illa cruenta

Et caput Aeneae referes, Lausique dolorum

Vltor eris mecum: aut, aperit si nulla viam vis,
Occumbes pariter. Neque enim, fortissime, credo
Iussa aliena pati, et dominos dignabere Teucros.
Dixit, et exceptus tergo consueta locavit
Membra, manusque ambas iaculis oneravit acutis;
Aere caput fulgens, cristaque hirsutus equina.
Sic cursum in medios rapidus dedit . Aestuat ingens
Vno in corde pudor, mixtoque insania luctu:
Atque hic Aenean magna ter voce vocavit.
Aeneas adgnovit enim, laetusque precatur:

Sic pater ille deum faciat, sic altus Apono,
Incipias conferre manum.

Tantum effatus , et infesta subit obvius hasta.
Ille autem: Quid me erepto, saevissime, nato
Terres? haec via sola fuit, qua perdere posses.
Nec mortem horremus, nec divum parcimus ulli.
Desine. Iam venio moriturus, et haec tibi porto
Dona prius. Dixit, telumque intorsit in hostem:
Inde aliud super atque aliud figitque volutatque
Ingenti gyro: sed sustinet aureus umbo.

Ter circum adstantem laevos equitavit in orbes,
Tela manu iaciens: ter secum Troius heros
Immanem aerato circumfert tegmine silvam.

Inde ubi tot traxisse moras, tot spicula taedet


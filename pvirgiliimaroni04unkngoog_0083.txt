AnNmDOS ΗΒ. v111. 271 77

Hanc aram luco statuit, quae Maxima semper
Dicetur nobis, et erit qnae maxima semper.
Quare agite, o iuvenes, tantarum in munere laudum
cingite fronde comas, et pocula porgite dextris,
Communemque vocate deum, et date vina volentes.
Dixerat: Herculea bicolor quum populus umbra
Velavitque comas, foliisque innexa pependit;
Et sacer implevit dextram scyphus. Ocius omnes
In mensam laeti libant, divosque precantur-3
Instaurant epulas, et mensae grata secundae
Dona ferunt, cumulantque oneratis lancibus aras.
Devexo interea propior fit Vesper Olympo:
Iamque sacerdotes primusque Potitius ibant,
Pellibus in morem cincti, flammasque ferebant.
Tum Salii ad cantus, incensa altaria circum,
Populeis adsunt 'evincti tempora ramis;
mc iuvenum chorus, ille senum ; qui carmine laudes
Herculeas et facta ferunt: ut prima novercae
Monstra manu , geminosque premens eliserit angues;
Vt bello egregias idem disiecerit nrbes
Troiamque, Oechaliamque: ut duros mille labores
Rege sub Eurystlie0‚ satis Iunonis iniquae,
Pertulerit. Tu nubigenas, invicte, bimembres
Hylaeumque Pholumque manu, tu Cresia mactas
Prodigia, et vastum Nemea sub rupe leonem.
Te Stygii tremuere lacus, te ianitor Orci
Ossa super recubans antro semesa cruento:
Nec te ullae facies, non terruit ipse Typhoeus


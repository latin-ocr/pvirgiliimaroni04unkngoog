Austrnos ΜΒ. rx. 495 113

Hoc fletu concussi animi, maestusque per omnen
It gemitum torpent infractae ad proelia vires.
Illam incendentem luctus Idaeus et Actor,
Ilionei monitu et multum lacrymantis Iuli,
Corripiunt, interque manus sub tecta reponunt.

At tuba terribilem sonitum procul aere canoro
Increpuit. Sequitur clamor, caelumque remugit.
Accelerant acta pariter testudine Volsci3
Et fossas implere parant, ac vellere vallum.
Quaerunt pars aditum, et scalis adscendere muron
Qua rara est acies, interlucetque corona
Non tam spissa viris. Telorum effundere contra
Omne genus Teucri, ac duris detrudere contis,
Adsueti longo muros defendere bello.

Saxa quoque infesto volvebant pondere, si qua
Possent tectam aciem perrumpere: quum tamen omnes
Ferre iuvat subter densa testudine casus.

Nec iam sufficiunt: nam, ‘qua globus imminet ingene,
Immunem Teucri molem volvuntque ruuntque3
Quae stravit Rutulos late, armorumque resolvit
Tegmina. Nec curant caeco contendere marte
Amplius audaces Rutuli, sed pellere vallo
Missilibus certant.

Parte alia horrendus visu quassabat Etruscam
Pinum, et fumiferos infert Mezentius ignea: ⁰
At Messapus equum domitor, Neptunia proles,
Rescindit vallum, et scalas in moenia poscit.

Vos, o Calliope, precor, adspirate canentsiss


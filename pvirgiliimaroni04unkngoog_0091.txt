anm-:mos mn. v111. 495 85

Regem ad supplicium praesenti marte reposcunt.
His ego te, Aenea, ductorem millibus addam.
Toto namque fremunt condensae litore puppes3

Signaque ferre iubent: retinet longaevus haruspex

Fata canens: „ Ο Maeoniae delecta iuventus, „
‚‚ Flos veterum virtusque virum,quos iustusin hostem „

„ Fert dolor, et merita accendit Mezentius ira; „

„ Nulli fas Italo tantam subiungere gentem: ,‚

„ Externos optate duces „. Tum Etrusca resedit
Hoc acies campe, monitis exterrita divum.
Ipse oratores ad me regnique coronam
Cum sceptro misit, mandatque insignia Tarch0,
Succedam castris, Tyrrhenaque regna capessam.
Sed mihi tarda gelu saeclisque effeta senectus
Invidet imperium, seraeque ad fortia vires.
Natum exhortarer, ni mixtus matre Sabella
Hinc partem patriae traheret. Tu, cuius et annis
Et generi fata indulgent, quem numina poscunt,
Ingredere, o Teucrum atque Italum fortissime ductor.
Hunc tibi praeterea, spes et solatia nostri,
Pallanta adiungam: sub te tolerare magistro
Militiam et grave Martis opus, tua cernere facta
Adsuescat, primis et te miretur ab annis.
Arcadas huic equites bis centum, robora pubis
Lecta, dabo; totidemque suo tibi nomine Pallas.

vix ea fatus erat3 defixique ora tenebant
- Aeneas Anchisiades et fidus Achates,
Multaque dura suo tristi cum corde putabant3


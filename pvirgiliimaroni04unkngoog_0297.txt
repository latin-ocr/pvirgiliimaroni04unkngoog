Monnfrvm. 109 291

Immeritoque furens dicit convicia fumo.

Procedebat opus, Non iam salebrosus, ut ante,

Sed gravior lentos ibat pistillus in orbes.

Ergo Palladii guttas instillat olivi,

Exiguique super vires infundit aceti,

Atque iterum commiscet opus, mixtumque retractat,

Tum demum digitis mortaria tota duobus

Circuit, inque globum distantia contrahit unumr,

Constet ut effecti species nomenque Moreti.
Eruit interea Cybale quoque sedula panem,

Quem laetus recipit manibus: 'pulsoque timore

Iam famis, inque diem securus Simulus illam,

Ambit crura ocreis paribus, tectusque galero

Sub iuga parentes cogit-lorata iuvencos,

Atque agit in segetes, et terrae condit aratrum.


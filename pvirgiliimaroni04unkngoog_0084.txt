78 P. vtnotntr 299

Arduus, arma tenens: non te rationis egentem

Lernaeus turba capitum circumstetit anguis.

Salve, vera Iovis proles, decus addite divis;

Et nos et tua dexter adi pede sacra secundo.

Talia carminibus celebrant: super omnia Caci

Speluncam adiiciunt, spirantemque ignibus ipsum.

Consonat omne nemus stepitu, collesque resultant.
Exin se cuncti divinis rebus ad urbem

Perfectis referunt. Ibat rex obsitus aevo,

Et comitem Aenean iuxta natumque tenebat

Ingrediens, varioque viam sermone levabat.

Miratur, facilesque oculos fert omnia circum

Aeneas, capiturque locis; et singula laetus

Exquiritque auditque virfim monumenta priorum.

Tum rex Euandrus Romanae conditor arcis:

‘Haec nemora indigenae fauni nymphaeque tenebant,

Gensque virt‘im truncis et duro robore nata:

Quis neque mos , nequecultuserat ; nec iungere tauros ,

Aut componere opes norant, aut parcere parto:

Sed rami, atque asper victu venatus alebat.

Primus ab aetherio venit Saturnus Olympo,

Arma Iovis fugiens, et regnis exsul ademtis.

Is genus indocile ac dispersum montibus altis

Composuit, legesque dedit, Latiumque vocari

Maluit, his quoniam latuisset tutus in oris.

Aurea quae perhibent, illo sub rege fuerunt

Saecula: sic placida populos in pace regebat.

Deterior donec paullatim ac decolor aetas,

